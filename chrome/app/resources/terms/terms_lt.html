<!DOCTYPE HTML PUBLIC "-//W3C//DTD HTML 4.01 Transitional//EN"
"http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=UTF-8">
<link rel="icon" type="image/ico" href="/tools/dlpage/res/chrome/images/chrome-16.png"><title>&bdquo;Google Chrome&ldquo; paslaugų teikimo sąlygos</title>
<style>
body { font-family:Arial; font-size:13px; }
</style>
<script type="text/javascript">
function carry_tracking(obj) {
    var s = '(\\?.*)';
    var regex = new RegExp(s);
    var results = regex.exec(window.location.href);
	if (results != null) {
		obj.href = obj.href + results[1];
	} else {
		s2 = 'intl/([^/]*)';
		regex2 = new RegExp(s2);
		results2 = regex2.exec(window.location.href);
		if (results2 != null) {
			obj.href = obj.href + '?hl=' + results2[1];
		}
	}
}
</script></head>

<body>
<h2>&bdquo;Google Chrome&ldquo; paslaugų teikimo sąlygos</h2>
<p>Šios paslaugų teikimo sąlygos taikomos &bdquo;Google Chrome&ldquo; vykdomajai kodo versijai. &bdquo;Google Chrome&ldquo; išeitinį kodą galima naudoti nemokamai pagal atvirojo kodo programinės įrangos licencijos sutartis, kurios pateikiamos šiuo adresu: http://code.google.com/chromium/terms.html.</p>
<p><strong>1. Jūsų santykis su &bdquo;Google&ldquo;</strong></p>
<p>1.1 Naudojimasis &bdquo;Google&ldquo; produktais, programine įranga, paslaugomis ir žiniatinkliais (šiame dokumente bendrai nurodomais kaip &bdquo;Paslaugos&ldquo;, išskyrus visas &bdquo;Google&ldquo; teikiamas paslaugas pagal atskirą rašytinę sutartį) apibrėžtas jus ir &bdquo;Google&ldquo; siejančios teisinės sutarties sąlygų. &bdquo;Google&ldquo; reiškia įmonę &bdquo;Google Inc.&ldquo;, kurios pagrindinė būstinė įsikūrusi šiuo adresu: 1600 Amphitheatre Parkway, Mountain View, CA 94043, United States (JAV). Šiame dokumente paaiškinta, kaip sudaryta sutartis, taip pat išdėstytos kai kurios tos sutarties sąlygos.</p>
<p>1.2 Jei su &bdquo;Google&ldquo; raštu nesutarta priešingai, į jūsų sutartį su &bdquo;Google&ldquo; visada bus įtrauktos šiame dokumente išdėstytos nuostatos ir sąlygos. Toliau šiame dokumente jos nurodomos kaip &bdquo;Bendrosios sąlygos&ldquo;. &bdquo;Google Chrome&ldquo; išeitinio kodo atvirojo kodo programinės įrangos licencijos sudaro atskiras rašytines sutartis. Tiek, kiek atvirojo kodo programinės įrangos licencijos aiškiai pakeičia šias Bendrąsias sąlygas, atvirojo kodo licencijos lemia sutartį su &bdquo;Google&ldquo; dėl &bdquo;Google Chrome&ldquo; ar konkrečių sudėtinių &bdquo;Google Chrome&ldquo; komponentų naudojimo.</p>
<p>1.3 Be Bendrųjų sąlygų į sutartį su &bdquo;Google&ldquo; bus įtrauktos ir visų Paslaugoms taikomų Teisinių pranešimų sąlygos. Toliau sutartyje jos visos nurodomos kaip &bdquo;Papildomos sąlygos&ldquo;. Tokiais atvejais, kai Paslaugai taikomos Papildomos sąlygos, šias sąlygas galėsite perskaityti naudodamiesi Paslauga arba per šią Paslaugą.</p>
<p>1.4 Bendrosios sąlygos, kartu su Papildomomis sąlygomis, sudaro teisiškai įpareigojančią jūsų ir &bdquo;Google&ldquo; sutartį dėl naudojimosi Paslaugomis. Labai svarbu, kad atidžiai perskaitytumėte šias sąlygas. Bendrai ši teisinė sutartis toliau nurodoma kaip &bdquo;Sąlygos&ldquo;.</p>
<p>1.5 Jei kuriais nors atvejais Papildomos sąlygos prieštaraus Bendrosioms sąlygoms, pirmenybė dėl šių Paslaugų bus teikiama Papildomoms sąlygoms.</p>
<p><strong>2. Sutikimas su Sąlygomis</strong></p>
<p>2.1 Jei norite naudotis Paslaugomis, pirmiausia turite sutikti su Sąlygomis. Jei su Sąlygomis nesutiksite, naudotis Paslaugomis negalėsite.</p>
<p>2.2 Patvirtinti sutikimą su Sąlygomis galite:</p>
<p>(A) spustelėdami Sąlygų priėmimo arba sutikimo su jomis nuorodą ten, kur šią parinktį pateikia įmonė &bdquo;Google&ldquo;, t. y. bet kurios teikiamos Paslaugos naudotojo sąsajoje; arba</p>
<p>(B) faktiškai naudodamiesi Paslaugomis. Tokiu atveju suprantate ir sutinkate, kad &bdquo;Google&ldquo; naudojimąsi Paslaugomis nuo šiol traktuos kaip sutikimą su Sąlygomis. </p>
<p><strong>3. Sąlygų kalba</strong></p>
<p>3.1 Tais atvejais, kai &bdquo;Google&ldquo; pateikia Sąlygų versijos anglų kalba vertimą, sutinkate, kad vertimas pateikiamas tik jūsų patogumui ir kad jūsų santykius su &bdquo;Google&ldquo; nustatys Sąlygų versijos anglų kalba.</p>
<p>3.2 Jei kuriais nors atvejais vertimo variantas neatitiks anglų kalbos Sąlygų versijos, pirmenybė bus teikiama Sąlygų versijai anglų kalba.</p>
<p><strong>4. &bdquo;Google&ldquo; paslaugų teikimas</strong></p>
<p>4.1 &bdquo;Google&ldquo; visame pasaulyje turi antrinių įmonių ir dukterinių teisiškai apibrėžtų subjektų (&bdquo;Antrinės įmonės ir dukterinės bendrovės&ldquo;). Kai kuriais atvejais šios įmonės teiks Paslaugas &bdquo;Google&ldquo; vardu. Patvirtinate ir sutinkate, kad antrinės įmonės ir dukterinės bendrovės teiktų Paslaugas.</p>
<p>4.2 &bdquo;Google&ldquo; nuolat atsinaujina, siekdama teikti naudotojams kuo geresnį naudojimosi Paslaugomis patyrimą. Jūs patvirtinate ir sutinkate, kad &bdquo;Google&ldquo; teikiamų Paslaugų forma ir pobūdis kartais gali būti pakeisti, iš anksto nepranešus.</p>
<p>4.3 Kaip ir dėl nuolatinių atnaujinimų, pripažįstate ir sutinkate, kad &bdquo;Google&ldquo; gali sustabdyti (visam laikui ar laikinai) tam tikrų Paslaugų teikimą (ar bet kurias tų Paslaugų funkcijas) jums ar visiems naudotojams savo nuožiūra prieš tai neįspėjusi. Galite liautis naudotis Paslaugomis bet kuriuo metu. Jums nebūtina specialiai pranešti &bdquo;Google&ldquo; apie tai, kad liovėtės naudotis Paslaugomis.</p>
<p>4.4 Pripažįstate ir sutinkate, kad, &bdquo;Google&ldquo; uždarius prieigą prie paskyros, gali būti užkirstas kelias naudotis Paslaugomis, paskyros duomenimis ar bet kokiais joje laikomais failais ar turiniu.</p>
<p><strong>5. Naudojimasis Paslaugomis</strong></p>
<p>5.1 Sutinkate naudotis Paslaugomis tik tais tikslais, kuriuos leidžia (a) Sąlygos ir (b) taikomi įstatymai, nuostatai arba susijusių jurisdikcijų bendrai priimti veiksmai ar taisyklės (įskaitant įstatymus dėl duomenų ar programinės įrangos eksporto ir importo į JAV ir kitas susijusias šalis). </p>
<p>5.2 Sutinkate nedalyvauti jokioje veikloje, kuri kenkia ar žlugdo Paslaugas (ar su Paslaugomis susijusius serverius ir tinklus).</p>
<p>5.3 Sutinkate jokiais tikslais neatkurti, nedaryti kopijų ir nuorašų, neparduoti, nekeisti ir neperparduoti Paslaugų, jei atskiru rašytiniu susitarimu su &bdquo;Google&ldquo; konkrečiai jums nesuteiktas leidimas tai daryti.</p>
<p>5.4 Sutinkate, kad tik jūs esate atsakingas (-a) už bet kokių Sąlygose numatytų įsipareigojimų nesilaikymą (ir kad &bdquo;Google&ldquo; dėl to neatsako nei jūsų, nei bet kurios kitos šalies atžvilgiu) ir už visas su tuo susijusias pasekmes (įskaitant bet kokius &bdquo;Google&ldquo; patiriamus nuostolius ar žalą). </p>
<p><strong>6. Privatumas ir asmeninė informacija</strong></p>
<p>6.1 Informacijos apie &bdquo;Google&ldquo; duomenų apsaugos taikymą ieškokite &bdquo;Google&ldquo; privatumo politikoje šiuo adresu: http://www.google.co.uk/privacy.html. Šiose su privatumu susijusiose taisyklėse paaiškinta, kaip &bdquo;Google&ldquo; traktuoja asmeninę informaciją ir saugo privatumą naudojantis Paslaugomis.</p>
<p>6.2 Sutinkate, kad duomenys būtų naudojami pagal &bdquo;Google&ldquo; privatumo politiką.</p>
<p><strong>7. Paslaugų turinys</strong></p>
<p>7.1 Suprantate, kad už visą informaciją (tokią kaip duomenų failai, rašytinis tekstas, kompiuterių programinė įranga, muzika, garso failai ar kitokie garsai, nuotraukos, vaizdo įrašai ar kiti paveikslėliai), kurią galite pasiekti naudodamiesi Paslaugomis ar per Paslaugas, yra atsakingas tik šį turinį pateikęs asmuo. Visa ši informacija toliau nurodoma kaip &bdquo;Turinys&ldquo;.</p>
<p>7.2 Turėtumėte žinoti, kad kaip Paslaugų dalis teikiamas Turinys, įskaitant, bet tuo neapsiribojant, Paslaugose esančią reklamą bei rėmėjų Turinį, gali būti saugomas intelektinės nuosavybės teisės, priklausančios tokį Turinį &bdquo;Google&ldquo; teikiantiems rėmėjams ir reklamuotojams (arba kitiems jiems atstovaujantiems asmenims ar įmonėms). Neleidžiama keisti, nuomoti, skolinti, parduoti, platinti ar kurti išvestinių darbų, grindžiamų šiuo Turiniu (visu arba jo dalimi), nebent tokią teisę jums atskira sutartimi suteikė &bdquo;Google&quot; arba tokio Turinio savininkai.</p>
<p>7.3 &bdquo;Google&ldquo; pasilieka teisę (tačiau nėra įpareigota) iš anksto patikrinti, peržiūrėti, pažymėti, filtruoti, keisti, nepriimti arba pašalinti bet kokį Turinį arba jo dalį, prieinamą naudojantis Paslaugomis. Kai kurioms Paslaugoms &bdquo;Google&ldquo; gali pateikti priemones, skirtas filtruoti seksualinio pobūdžio turinį. Šios priemonės apima ir &bdquo;SafeSearch&ldquo; parinkčių nustatymus (žr. http://www.google.co.uk/help/customize.html#safe). Be to, galima įsigyti mokamų paslaugų ir programinės įrangos, skirtų apriboti prieigą prie medžiagos, kuri gali atrodyti nemaloni ar įžeidžianti.</p>
<p>7.4 Suprantate, kad naudojantis Paslaugomis gali tekti pamatyti Turinį, kuris gali pasirodyti įžeidžiantis, nederamas ar nemalonus, ir kad naudojatės &bdquo;Google&quot; paslaugomis savo paties (-čios) rizika.</p>
<p>7.5 Sutinkate, kad tik jūs esate atsakingas (-a) (ir kad &bdquo;Google&ldquo; už tai neatsako nei jūsų, nei bet kokios trečios šalies atžvilgiu) už bet kokį naudojantis Paslauga sukurtą, perduodamą ar rodomą Turinį ir visas su tuo susijusias pasekmes (įskaitant bet kokius &bdquo;Google&ldquo; patiriamus nuostolius ar žalą).</p>
<p><strong>8. Nuosavybės teisės</strong></p>
<p>8.1 Pripažįstate ir sutinkate, kad &bdquo;Google&quot; (arba jos licencijos išdavėjams) priklauso visos juridinės, nuosavybės ir turtinės su Paslaugomis susijusios teisės, įskaitant bet kokias intelektinės nuosavybės teises, naudojamas Paslaugose (nepriklausomai nuo to, ar šios teisės registruotos ar ne, kad ir kur pasaulyje jos veiktų).</p>
<p>8.2 Jei raštu su &bdquo;Google&ldquo; nesutarėte priešingai, nė viename Sąlygų punkte nėra suteikiama teisė naudoti &bdquo;Google&ldquo; prekių pavadinimų, prekių ženklų, paslaugų ženklų, logotipų, sričių pavadinimų ir kitų skiriamųjų įmonės ženklų.</p>
<p>8.3 Jei atskira rašytine sutartimi su &bdquo;Google&ldquo; yra suteikta išskirtinė teisė naudoti bet kuriuos iš šių įmonės skiriamųjų ženklų, sutinkate šiuos skiriamuosius ženklus naudoti nepažeisdami tos sutarties, bet kurių galiojančių Sąlygų nuostatų ir nuolat atnaujinamų &bdquo;Google&ldquo; prekės ženklų naudojimo taisyklių. Šias gaires galima peržiūrėti internete šiuo adresu: http://www.google.co.uk/permissions/guidelines.html (ar kitu tokiu URL adresu, kurį šiuo tikslu kartais gali teikti &bdquo;Google&ldquo;).</p>
<p>8.4 &bdquo;Google&ldquo; pripažįsta ir sutinka, kad jūs (ar licencijų išdavėjai) nesuteikiate jai jokių teisių, nuosavybės ar turto teisių į bet kurį naudojantis Paslaugomis arba per jas teikiamą, siunčiamą ar rodomą Turinį, įskaitant bet kokias intelektinės nuosavybės teises, susijusias su tuo Turiniu (nepriklausomai nuo to, ar šios teisės registruotos ar ne, kad ir kur pasaulyje jos veiktų). Jei raštu su &bdquo;Google&quot; nesutarėte priešingai, sutinkate, kas esate atsakingas (-a) už šių teisių saugojimą ir vykdymą ir kad &bdquo;Google&ldquo; nėra įpareigota to daryti jūsų vardu.</p>
<p>8.5 Sutinkate nešalinti, nemaskuoti ar nekeisti jokių patentuotų teisių pranešimų (įskaitant autorines ir prekės ženklų pranešimus), kurie gali būti pridėti arba įtraukti į teikiamas Paslaugas.</p>
<p>8.6 Naudodamiesi Paslaugomis sutinkate nenaudoti jokių prekės ženklų, paslaugų ženklų, prekių pavadinimų, bendrovių ar organizacijų logotipų tokiais būdais, kurie galėtų suklaidinti klientus dėl to, kas yra šių ženklų, pavadinimų ir logotipų savininkas ir įgaliotasis naudotojas, nebent tokią teisę raštu suteikė įmonė &bdquo;Google&ldquo;.</p>
<p><strong>9. &bdquo;Google&ldquo; licencija</strong></p>
<p>9.1 &bdquo;Google&ldquo; suteikia asmeninę, galiojančią visame pasaulyje, nemokamą ir neišskirtinę licenciją naudotis programine įranga, kurią suteikia įmonė &bdquo;Google&ldquo; kaip jos teikiamų Paslaugų dalį (toliau vadinama &bdquo;Programine įranga&ldquo;). Ši licencija suteikiama išskirtinai siekiant leisti Sąlygose numatytais būdais naudotis ir mėgautis &bdquo;Google&ldquo; teikiamų Paslaugų privalumais.</p>
<p>9.2 Pagal 1.2 skiltį jums neleidžiama kopijuoti, keisti, kurti išvestinių darbų, projektuoti atvirkštine eiga, rinkti atvirkštine eiga ir kitaip bandyti išgauti programinės įrangos ar bet kurios jos sudedamosios dalies šaltinio kodo (ir neleidžiama leisti to daryti bet kokiai trečiajai šaliai), nebent tokią veiklą leidžia ar jos reikalauja įstatymas arba &bdquo;Google&quot; tam suteikė atskirą leidimą raštu.</p>
<p>9.3 Pagal 1.2 skiltį neleidžiama suteikti antrinės licencijos, suteikti kreditoriaus teisės ir kitais būdais perduoti bet kokių jums suteiktų Programinės įrangos teisių (ar leisti tai daryti bet kokiai trečiajai šaliai), nebent &bdquo;Google&quot; raštu tam suteikė konkretų leidimą.</p>
<p><strong>10. Turinio licencija</strong></p>
<p>10.1 Naudojantis Paslaugomis visos jums priklausančios teikiamo, viešinamo ar rodomo Turinio autorinės ir kitokios teisės priklauso jums.</p>
<p><strong>11. Programinės įrangos atnaujinimai</strong></p>
<p>11.1 Naudojama Programinė įranga kartais gali automatiškai atsisiųsti iš &bdquo;Google&ldquo; ir diegti atnaujinimus. Šie atnaujinimai skirti Paslaugoms tobulinti, gerinti ir toliau vystyti, jie gali apimti trikčių taisymus, patobulintas funkcijas, naujus programinės įrangos modulius ir visiškai naujas versijas. Sutinkate gauti tokius atnaujinimus (ir leidžiate &bdquo;Google&ldquo; juos jums siųsti) kaip jūsų naudojimosi Paslaugomis dalį.</p>
<p><strong>12. Santykių su &bdquo;Google&ldquo; nutraukimas</strong></p>
<p>12.1 Šios Sąlygos galios tol, kol jas nutrauksite jūs arba &bdquo;Google&ldquo; toliau nustatyta tvarka. </p>
<p>12.2 &bdquo;Google&ldquo; bet kuriuo metu gali nutraukti su jumis teisinę sutartį, jeigu:</p>
<p>(A) jūs pažeidėte kurią nors Sąlygų nuostatą (arba jei iš jūsų elgesio galima padaryti išvadas, kad neketinate arba negalite laikytis šių Sąlygų), arba</p>
<p>(B) &bdquo;Google&ldquo; priversta tai padaryti pagal įstatymus (pavyzdžiui, jei Paslaugų teikimas jums yra arba tampa neteisėtas), arba</p>
<p>(C) partneris, su kuriuo bendradarbiaudama &bdquo;Google&ldquo; pasiūlė teikti Paslaugas, nutraukė su &bdquo;Google&ldquo; santykius arba nustojo siūlyti Paslaugas, arba</p>
<p>(D) &bdquo;Google&ldquo; rengiasi nebeteikti Paslaugų šalyje, kurioje gyvenate arba iš kurios šia paslauga naudojatės, arba</p>
<p>(E) &bdquo;Google&ldquo; manymu, jos teikiamos Paslaugos yra nebenaudingos komerciškai.</p>
<p>12.3 Nė vienas šio skyriaus teiginys neturės įtakos &bdquo;Google&ldquo; teisei teikti Paslaugas pagal Sąlygų 4 skyrių.</p>
<p>12.4 Pasibaigus Sąlygų galiojimo laikui visos teisės, įsipareigojimai ir atsakomybė, kuriomis jūs ir &bdquo;Google&ldquo; naudojotės ir kurių turėjote laikytis (arba kurių įgijote Sąlygų galiojimo metu) arba kurios suteiktos neribotam laikui, nebus paveiktos, ir 19.7 paragrafe nurodytos nuostatos toliau bus taikomos šioms teisėms, įsipareigojimas ir atsakomybėms neribotą laiką.</p>
<p><strong>13. Garantijų neįtraukimas</strong></p>
<p>13.1 Paslaugos yra teikiamos &bdquo;tokios, kokios yra&ldquo;, ir &bdquo;Google&ldquo;, jos antrinės įmonės, dukterinės bendrovės ir jos licencijų išdavėjai nesuteikia dėl šių Paslaugų jokių garantijų.</p>
<p>13.2 Ypač &bdquo;Google&ldquo;, jos antrinės įmonės, dukterinės bendrovės ir licencijų išdavėjai nepareiškia ir negarantuoja, kad:</p>
<p>(A) naudojimasis Paslaugomis atitiks reikalavimus,</p>
<p>(B) naudojimasis Paslaugomis bus be pertrūkių, savalaikis, saugus ir be klaidų,</p>
<p>(C) visa informacija, kurią gausite naudodamiesi Paslaugomis, bus tiksli ar patikima, ir</p>
<p>(D) kad bet kokios pateiktos programinės įrangos kaip Paslaugų dalies valdymo ir funkcionalumo klaidos bus ištaisytos.</p>
<p>13.3 Paslaugoms netaikomos jokios aplinkybės, garantijos ar kitos sąlygos (įskaitant visas numanomas sąlygas dėl geros kokybės, tinkamumo konkrečiam tikslui ar atitikimo aprašymą), išskyrus tai, kiek jos aiškiai išdėstytos Sąlygose.</p>
<p>13.4 Joks šių Sąlygų nurodymas nepaveiks tų įstatymo nustatytų teisių, kurias visada turite kaip klientas ir kurių negalite sutikti keisti ar atsisakyti pagal sutartį.</p>
<p><strong>14. Atsakomybės apribojimas</strong></p>
<p>14.1 Niekas šiose Sąlygose nepanaikins ir neapribos &bdquo;Google&ldquo; atsakomybės dėl nuostolių, kuri pagal galiojančius įstatymus negali būti panaikinta ar apribota.</p>
<p>14.2 Vadovaujantis bendromis ankstesniame 14.1 paragrafe išdėstytomis nuostatomis, &bdquo;Google&ldquo;, jos antrinės įmonės, dukterinės bendrovės ir licencijų išdavėjai nebus atsakingi jums dėl:</p>
<p>(A) jokių netiesioginių ar pasekminių nuostolių, kuriuos galite patirti. Tai apima bet kokį patirtą pelno praradimą (patiriamą tiesiogiai ar netiesiogiai), įmonės prestižo, geros reputacijos ar duomenų praradimą;</p>
<p>(B) bet kokių nuostolių ar žalos, kurią galite patirti dėl:</p>
<p>(i) išreikšto pasitikėjimo kokios nors reklamos išsamumu, tikslumu ar buvimu arba dėl kokių nors santykių ar operacijos tarp jūsų ir bet kurio reklamuotojo ar rėmėjo, kurio reklama rodoma Paslaugose;</p>
<p>(ii) bet kokių &bdquo;Google&ldquo; Paslaugoms atliktų pakeitimų arba dėl bet kokio nuolatinio ar laikino Paslaugų (ar bet kurios Paslaugų funkcijos) teikimo nutraukimo;</p>
<p>(iii) bet kokio Turinio ir kitų ryšių duomenų, palaikomų ar perduodamų naudojantis Paslaugomis ar per Paslaugas, panaikinimo, sugadinimo ar nesėkmingo saugojimo;</p>
<p>(iii) to, kad nepateikiate &bdquo;Google&ldquo; tikslios paskyros informacijos;</p>
<p>(iv) slaptažodžio ar paskyros informacijos saugumo ir konfidencialumo neužtikrinimo;</p>
<p>14.3 &bdquo;Google&ldquo; atsakomybės atžvilgiu apribojimai, išdėstyti 14.2 paragrafe, bus taikomi ir tuo atveju, jei &bdquo;Google&ldquo; žinojo arba turėjo žinoti ar būti informuota apie tokių nuostolių tikimybę.</p>
<p><strong>15. Autorių teisių ir prekės ženklų taisyklės</strong></p>
<p>15.1 &bdquo;Google&ldquo; taisyklėse numatytas reagavimas į pranešimus apie įtariamus autorių teisių pažeidimus, atitinkančius galiojančius tarptautinius intelektinės nuosavybės įstatymus (įskaitant Jungtinėse Amerikos Valstijose taikomą Skaitmeninio tūkstantmečio autorių teisių įstatymą (&bdquo;Digital Millennium Copyright Act&ldquo;) ir pakartotinių pažeidėjų paskyrų galiojimo nutraukimas. Išsamesnės informacijos apie &bdquo;Google&ldquo; politiką rasite šiuo adresu: http://www.google.co.uk/dmca.html.</p>
<p>15.2 &bdquo;Google&ldquo; naudoja nusiskundimų dėl prekės ženklo procedūrą, skirtą &bdquo;Google&ldquo; reklamos verslui; daugiau informacijos apie tai rasite šiuo adresu: http://www.google.co.uk/tm_complaint.html.</p>
<p><strong>16. Reklaminiai skelbimai</strong></p>
<p>16.1 Kai kurios Paslaugos yra remiamos iš reklamos gaunamo pelno, todėl jose &bdquo;Google&quot; gali pateikti reklamas ir reklamuoti kitas paslaugas. Tokie reklaminiai skelbimai gali būti taikomi prie su &bdquo;Google&quot; paslaugose saugomos informacijos turinio, per &bdquo;Google&quot; paslaugas teikiamų užklausų ir prie kitos informacijos.</p>
<p>16.2 &bdquo;Google&quot; Paslaugose reklamos rodymo būdas, režimas ir apimtis gali būti keičiami iš anksto jums nepranešus.</p>
<p>16.3 Įvertindami &bdquo;Google&ldquo; suteiktą prieigą ir leidimą naudotis Paslaugomis sutinkate leisti &bdquo;Google&ldquo; kartu su Paslaugomis teikti tokius reklaminius skelbimus.</p>
<p><strong>17. Kitas turinys</strong></p>
<p>17.1 Paslaugose gali būti naudojami hipersaitai į kitų žiniatinklių, turinį ar išteklius. Gali būti, kad &bdquo;Google&ldquo; negalės kontroliuoti žiniatinklių ar išteklių, teikiamų ne &bdquo;Google&ldquo;, o kitų įmonių ar privačių asmenų.</p>
<p>17.2 Pripažįstate ir sutinkate, kad &bdquo;Google&ldquo; nėra atsakinga už tokių nepriklausomų žiniatinklių ar išteklių prieinamumą ir kad ji neremia tokiuose žiniatinkliuose ar ištekliuose rodomos reklamos, produktų ar kitokios medžiagos.</p>
<p>17.3 Pripažįstate ir sutinkate, kad &bdquo;Google&ldquo; nėra atsakinga už jokius nuostolius ir žalą, kurią patiriate dėl galimybės pasiekti tokius išorines žiniatinkles ir išteklius, arba dėl jūsų išreikšto pasitikėjimo reklamos, produktų ar kitokios medžiagos, skelbiamos arba galimos pasiekti iš tokių žiniatinklių arba išteklių, išsamumu, tikslumu ir egzistavimu.</p>
<p><strong>19. Sąlygų pakeitimai</strong></p>
<p>18.1 Kartais &bdquo;Google&ldquo; gali keisti Bendrąsias sąlygas ir Papildomas sąlygas. Atlikusi šiuos pakeitimus, &bdquo;Google&ldquo; paskelbs naują Bendrųjų sąlygų kopiją, pasiekiamą šiuo adresu: http://www.google.com/accounts/TOS?hl=lt ir apie visas naujas Papildomas sąlygas galėsite sužinoti naudodamiesi Paslaugomis arba per Paslaugas, kurias tokie pakeitimai paveiks.</p>
<p>18.2 Suprantate ir sutinkate, kad jei naudositės Paslaugomis pasikeitus Bendrosioms sąlygoms ar Papildomoms sąlygomis &bdquo;Google&ldquo; laikys, kad jūs sutinkate su Bendrųjų sąlygų ar Papildomų sąlygų pakeitimais.</p>
<p><strong>19. Bendrosios teisinės sąlygos</strong></p>
<p>19.1 Kartais naudodamiesi Paslaugomis galite pasinaudoti paslauga, atsisiųsti programinės įrangos arba įsigyti produktų, kuriuos teikia kitas asmuo ar įmonė. Naudojimasis minėtomis kitomis paslaugomis, programine įranga arba produktais gali būti apibrėžtas kitomis jūsų ir susijusios įmonės ar asmens sutartimis. Tokiu atveju Sąlygos neturi įtakos teisiniams santykiams su tokiomis įmonėmis ar asmenimis.</p>
<p>19.2 Sąlygas sudaro visa teisinė sutartis su &bdquo;Google&quot;, jos reglamentuoja naudojimąsi Paslaugomis (išskyrus visas kitas &bdquo;Google&ldquo; teikiamas paslaugas, apibrėžtas kitomis rašytinėmis sutartimis) ir visiškai pakeičia kitas jūsų su &bdquo;Google&ldquo; Paslaugų atžvilgiu sudarytas sutartis.</p>
<p>19.3 Sutinkate, kad &bdquo;Google&ldquo; gali siųsti pranešimus, įskaitant informaciją apie Sąlygų pakeitimus, el. paštu, įprastu paštu arba paskelbdama savo teikiamose Paslaugose.</p>
<p>19.4 Sutinkate, kad, jei &bdquo;Google&ldquo; nesinaudoja ar nepriverčia naudotis teise ar priemone, numatyta Sąlygose (arba kuria pasinaudoti &bdquo;Google&ldquo; turi teisę pagal galiojančius įstatymus), tai oficialiai neatsisakys &bdquo;Google&ldquo; teisių, ir &bdquo;Google&ldquo; galės pasinaudoti savo teisėmis ar imtis reikalingų priemonių.</p>
<p>19.5 Jei kuris nors teismas, turintis jurisdikciją spręsti šiuos reikalus, nuspręs, kad kuri nors šių Sąlygų dalis yra neteisinga, tokia nuostata bus pašalinta iš Sąlygų ir nepaveiks likusios Sąlygų dalies. Likusi Sąlygų dalis ir toliau galios, ir bus privaloma jos laikytis.</p>
<p>19.6 Pripažįstate ir sutinkate, kad visi &bdquo;Google&ldquo; priklausančių įmonių grupės nariai bus Sąlygų trečiosios šalies naudos gavėjai ir kad tokios trečiosios šalies įmonės turės teisinę galią tiesiogiai vykdyti ar remtis bet kuriomis Sąlygų nuostatomis, kurios yra joms naudingos (arba palankios). Be jų joks kitas privatus asmuo ar įmonė nebus Sąlygų trečiosios šalies naudos gavėjas.</p>
<p>19.7 Sąlygas ir jūsų santykį su &bdquo;Google&ldquo; pagal šias Sąlygas lems Anglijos įstatymai. Jūs ir &bdquo;Google&ldquo; spręsdami bet kokius su Sąlygomis susijusius teisinius ginčus sutinkate paklusti išimtinei Anglijos teismų jurisdikcijai. Nepaisydami to, sutinkate, kad &bdquo;Google&ldquo; bus leista imtis reikiamų priemonių (arba atitinkamų skubių teisinių veiksmų) bet kurioje jurisdikcijoje.</p>
<p>2008&nbsp;m. gruodžio 4&nbsp;d.</p>
<h3>&nbsp;</h3>
<br />
</body>
</html>
