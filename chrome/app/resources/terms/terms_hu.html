<!DOCTYPE HTML PUBLIC "-//W3C//DTD HTML 4.01 Transitional//EN"
"http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<link rel="icon" type="image/ico" href="/tools/dlpage/res/chrome/images/chrome-16.png"><title>Google Chrome Terms of Service</title>
<style>
body { font-family:Arial; font-size:13px; }
</style>
</head>

<body>
<h3>Google Chrome - Általános Szerződési Feltételek</h3>
<p>A jelen Általános Szerződési Feltételek szabályozzák a Google Chrome futtatható kódú változatának az Ön által való használatát.  A Google Chrome forráskódja nyílt forráskódú szoftverekre vonatkozó licencszerződések keretében díjmentesen elérhető a következő címen: <a href="http://code.google.com/chromium/terms.html">http://code.google.com/chromium/terms.html</a>.</p>
<p><b>1. Az Ön kapcsolata a Google-lal</b></p>
<p>1.1 A Google termékeinek, szoftvereinek, szolgáltatásainak és webhelyeinek (a jelen dokumentumban együttesen "Szolgáltatások", nem vonatkozik a Google által Önnek esetleg külön írásos szerződés keretében nyújtott szolgáltatásokra) használatára az Ön és a Google között megkötött szerződés rendelkezései érvényesek. A "Google" a Google Inc. vállalatot jelenti, amelynek székhelye 1600 Amphitheatre Parkway, Mountain View, CA 94043, USA. Ez a dokumentum bemutatja a szerződés felépítését, valamint rögzíti a szerződés bizonyos rendelkezéseit.</p>
<p>1.2 Ha ettől eltérő írásos megállapodás nem születik a Google-lal, az Ön és a Google közötti szerződésnek legalább a jelen dokumentumban rögzített feltételeket tartalmaznia kell. Ezekre a továbbiakban az "Általános feltételek" kifejezéssel utalunk.  A Google Chrome forráskódjának nyílt forráskódú szoftverekre vonatkozó licencei több írásos szerződésből állnak.  Abban a korlátozott mértékben, amennyire a nyílt forráskódú szoftverekre vonatkozó licencek kifejezetten felülbírálják ezeket az Általános feltételeket, a nyílt forráskódú szoftverekre vonatkozó licencek szabályozzák az Ön és a Google közötti, a Google Chrome használatával vagy a Google Chrome-ba foglalt összetevők használatával kapcsolatos megállapodást.</p>
<p>1.3 Az Ön és a Google közötti szerződésnek az Általános feltételeken kívül részei lesznek még a Szolgáltatásokra vonatkozó esetleges Jogi tájékoztatók. A továbbiakban mindezekre együtt a "Kiegészítő feltételek" szószerkezettel utalunk. Ha egy szolgáltatásra Kiegészítő feltételek vonatkoznak, akkor azok olvasásra elérhetők az Ön számára a Szolgáltatáson belül vagy annak használata során.</p>
<p>1.4 Az Általános feltételek és a Kiegészítő feltételek együtt kötelező érvényű szerződést képeznek a Google és Ön között a Szolgáltatások Ön által történő használatára vonatkozóan. Fontos, hogy rászánja az időt alapos elolvasásukra. Erre a szerződésre a továbbiakban a "Feltételek" szóval utalunk.</p>
<p>1.5 Ha bármiféle ellenmondás van a Kiegészítő feltételek és az Általános feltételek között, akkor az adott szolgáltatásra vonatkozóan a Kiegészítő feltételek az irányadóak.</p>
<p><b>2. A feltételek elfogadása</b></p>
<p>2.1 Ahhoz, hogy használhassa a Szolgáltatásokat, elsőként el kell fogadnia a Feltételeket. Ha nem fogadja el a Feltételeket, nem használhatja a Szolgáltatásokat.</p>
<p>2.2 A következő módon fogadhatja el a szolgáltatásokat:</p>
<p>(A) a feltételek elfogadását jelző kattintással, amennyiben ezt a lehetőséget elérhetővé teszi a Google az adott Szolgáltatás kezelőfelületén; vagy</p>
<p>(B) magával a Szolgáltatás használatával. Ebben az esetben Ön tudomásul veszi és elfogadja, hogy a szolgáltatások Ön által történő használatát a Google úgy tekinti, hogy Ön elfogadta a Feltételeket.</p>
<p>2.3 Nem használhatja a Szolgáltatásokat, és nem fogadhatja el a Feltételeket, ha (a) Ön nem nagykorú, és ezért nem köthet érvényes Szerződést a Google-lal, vagy (b) Önt az Egyesült Államok vagy más országok (köztük annak az országnak a törvényei, amelynek Ön lakosa, vagy amelyben a Szolgáltatásokat használja) eltiltják Önt a Szolgáltatások igénybevételétől.</p>
<p>2.4 Mielőtt továbblépne, megőrzésre nyomtassa ki az Általános feltételeket, vagy mentse el annak egy helyi példányát.</p>
<p><b>3. A Feltételek nyelve</b></p>
<p>3.1 Amennyiben a Google rendelkezésre bocsátotta a Feltételek angol nyelvű verziójának fordítását, Ön elfogadja, hogy a fordítás csak kényelmi célokat szolgál, és a Feltételek angol változata határozza meg az Ön és a Google közötti kapcsolatot.</p>
<p>3.2 Ha bármiféle ellentmondás áll fenn a Feltételek angol nyelvű változata és a fordítás között, akkor az angol változat az irányadó.</p>
<p><b>4. A Szolgáltatások biztosítása a Google által</b></p>
<p>4.1 A Google-nak a világ minden táján vannak leányvállalatai és más, érdekeltségi körébe tartozó szervezeti egységei (&bdquo;Leányvállalatok és érdekeltségek&rdquo;). Esetenként ilyen vállalatok nyújtják Önnek a Szolgáltatásokat a Google nevében. Ön tudomásul veszi és elfogadja, hogy a Leányvállalatoknak és érdekeltségeknek joguk van arra, hogy teljesítsék Önnek a Szolgáltatásokat.</p>
<p>4.2 A Google a folyamatos innováció révén arra törekszik, hogy felhasználóit a lehető legjobb kiszolgálásban részesíthesse. Ön tudomásul veszi és elfogadja, hogy a Google által Önnek nyújtott Szolgáltatások formája és természete esetenként előzetes tájékoztatás nélkül megváltozhat.</p>
<p>4.3 Ön tudomásul veszi, hogy a Google a folyamatos innováció részeként saját hatáskörében, előzetes tájékoztatás nélkül (véglegesen vagy átmenetileg) megszüntetheti a Szolgáltatások (vagy a Szolgáltatásokon belüli bármely funkció) nyújtását az Ön vagy általában a felhasználók számára. Ön bármikor felhagyhat a Szolgáltatások használatával. Nem kell külön tájékoztatnia a Google-t arról, hogy felhagy a Szolgáltatások használatával.</p>
<p>4.4 Ön tudomásul veszi és elfogadja, hogy ha a Google letiltja a hozzáférését a fiókjához, akkor ez megakadályozhatja a Szolgáltatások, fiókja adatainak, illetve a fiókja részeként tárolt bármely fájl vagy más tartalom elérésében.</p>
<p>4.5 Ön tudomásul veszi és elfogadja, hogy ha a Google egyelőre nem állított be rögzített felső határt sem a Szolgáltatáson át küldhető és fogadható átvitelek mennyiségére, sem az adott Szolgáltatás nyújtásához felhasználható tárolóterületre vonatkozóan, a Google saját hatáskörében bármikor dönthet úgy, hogy ilyen felső határokat állít be.</p>
<p><b>5. A Szolgáltatások használata Ön által</b></p>
<p>5.1 Ahhoz, hogy elérhessen bizonyos Szolgáltatásokat, szükség lehet bizonyos adatainak (például azonosítónak vagy kapcsolatfelvételi adatainak) megadására a Szolgáltatásra való regisztráció részeként, illetve a Szolgáltatások folyamatos használatának részeként. Ön kijelenti, hogy minden, a Google-nak megadott regisztrációs adata mindig pontos, helytálló és naprakész lesz.</p>
<p>5.2 Ön kijelenti, hogy csak olyan célokra használja a Szolgáltatásokat, amelyeket engedélyeznek (a) a Feltételek és (b) az illetékes joghatóság vonatkozó törvényei, jogszabályai vagy azok általánosan elfogadott gyakorlata és irányelvei (beleértve azokat a törvényeket, amelyek az adatok és szoftverek Egyesül Államokba és az Egyesült Államokból vagy más releváns országokba vagy országokba való exportjára vonatkoznak).</p>
<p>5.3 Ön kijelenti, hogy nem fogja a Google által biztosított kezelőfelülettől eltérő módszerrel elérni a Szolgáltatásokat, sem erre kísérletet tenni, kivéve, ha erre a Google-lal megkötött külön szerződés kifejezetten nem hatalmazza fel.</p>
<p>5.4 Ön kijelenti, hogy nem fog olyan tevékenységet folytatni, amely megzavarja vagy működésképtelenné teszi a Szolgáltatásokat (vagy a Szolgáltatáshoz kapcsolódó szervereket és hálózatokat).</p>
<p>5.5 Ön kijelenti, hogy semmilyen célból sem reprodukálja, másolja le, értékesíti, forgalmazza vagy árusítja a Szolgáltatást, hacsak erre a Google egy külön szerződésben kifejezetten fel nem hatalmazza.</p>
<p>5.6 Ön kijelenti, hogy a jelen Feltételekben foglalt kötelességeinek megszegéséért Ön viseli a kizárólagos felelősséget (és hogy a Google semmilyen felelősséggel nem tartozik sem Önnek, sem bármely harmadik félnek); Önt terheli a felelősség továbbá a Feltételek ilyen megszegésének következményeiért is (beleértve a Google által esetleg elszenvedett veszteségeket és károkat is).</p>
<p><b>6. A jelszavak és a fiók védelme</b></p>
<p>6.1 Ön kijelenti és tudomásul veszi, hogy Ön felelős a Szolgáltatások elérésére használt fiókhoz kapcsolódó jelszavak titkosságának megőrzéséért.</p>
<p>6.2 Ennek megfelelően kijelenti, hogy Ön viseli a kizárólagos felelősséget minden olyan tevékenységért, amelyet a fiókja nevében végeznek.</p>
<p>6.3 Ha jelszava vagy fiókja bármilyen illetéktelen felhasználásáról szerez tudomást, kijelenti, hogy haladéktalanul értesíti a Google-t a <a href="http://www.google.com/support/accounts/bin/answer.py?answer=48601">http://www.google.com/support/accounts/bin/answer.py?answer=48601&hl=hu</a> címen.</p>
<p><b>7. Az adatvédelem és a személyes adatok frissítése</b></p>
<p>7.1 A Google adatvédelmi gyakorlatáról a Google adatvédelmi irányelvei tartalmaznak tájékoztatást, amelyek a <a href="http://www.google.co.uk/privacy.html">http://www.google.hu/intl/hu/privacy.html</a> címen érhetők el. Ezek az irányelvek elmagyarázzák, hogyan kezeli és óvja a Google az Ön személyes adatait a Szolgáltatások használata közben.</p>
<p>7.2 Ön hozzájárul, hogy a Google az Adatvédelmi irányelveinek értelmében felhasználja az adatait.</p>
<p><b>8. A Szolgáltatásokon keresztül elért Tartalom</b></p>
<p>8.1 Ön tudatában van, hogy minden olyan információ (többek között adatfájlok, írott szöveg, számítógépes szoftver, hangfájlok vagy egyéb hangok, videofelvételek vagy más képek), amelyet a Szolgáltatások vagy azok használata keretében elér, annak a személynek a kizárólagos felelősségi körébe tartoznak, akitől a tartalom származik. Az alábbiakban minden ilyen információra a "Tartalom" szóval utalunk.</p>
<p>8.2 Tisztában kell lennie azzal, hogy a Szolgáltatások részeként Ön előtt megjelenő tartalomra, beleértve a Szolgáltatások hirdetéseit és a Szolgáltatások szponzorált Tartalmát) szellemi tulajdonjogok vonatkozhatnak, és ezek azon szponzorok vagy hirdetők (vagy a helyettük eljáró más személyek vagy cégek) tulajdonában lehetnek, akik biztosítják azt a Tartalmat a Google-nak. Ön nem jogosult az ilyen Tartalmat (részben vagy egészben) módosítani, bérbe, tartós bérletbe vagy kölcsönadni, értékesíteni, terjeszteni, illetve rajta alapuló munkát készíteni, kivéve, ha a Google vagy az adott Tartalom tulajdonosa külön megállapodásban erre kifejezetten fel nem hatalmazta.</p>
<p>8.3 A Google fenntartja magának a jogot (de nem köteles) arra, hogy bármely szolgáltatás Tartalmát vagy egy részét előszűrésnek vesse alá, ellenőrizze, megjelölje, szűrje, módosítsa, elutasítsa vagy eltávolítsa. A Szolgáltatások egy része esetében a Google szűrőket biztosíthat a durva szexuális tartalom kiszűrésére. Az ilyen eszközök közé tartoznak a SafeSearch beállításai is (lásd <a href="http://www.google.co.uk/help/customize.html#safe">http://www.google.com/support/bin/static.py?page=searchguides.html&ctx=preferences&hl=hu</a>). Ezenkívül léteznek a kereskedelmi forgalomban kapható szolgáltatások és szoftverek, amelyekkel korlátozható a kifogásolható anyagokhoz való hozzáférés.</p>
<p>8.4 Ön tudatában van, hogy a Szolgáltatások használata során olyan Tartalommal szembesülhet, amelyet sértőnek, illetlennek vagy kifogásolhatónak talál, illetve hogy ebben az értelemben saját kockázatára használja a Szolgáltatásokat.</p>
<p>8.5 Ön kijelenti, hogy az Ön által a Szolgáltatások használata közben létrehozott, átvitt vagy megjelenített tartalomért és cselekedeteinek következményeiért Önt terheli a felelősség (beleértve a Google által esetleg elszenvedett veszteségeket és károkat is).</p>
<p><b>9. Tulajdonosi jogok</b></p>
<p>9.1 Ön tudomásul veszi és elfogadja, hogy minden, a Szolgáltatásokhoz kapcsolódó vagy abban megjelenő jog, jogcím és érdekeltség, beleértve a Szolgáltatásokban fennálló szellemi tulajdonjogokat a Google (vagy a Google licencbe adói) tulajdona (függetlenül attól, hogy ezek a jogok történetesen be vannak-e jegyezve, és bárhol létezzenek is ezek a jogok a világon). Ön tudomásul veszi továbbá, hogy a Szolgáltatások tartalmazhatnak olyan információkat, amelyeket a Google bizalmasnak jelöl meg, és hogy Ön nem jogosult mások tudomására hozni ezeket az információkat, hacsak a Google erre előzetesen írásban fel nem hatalmazta.</p>
<p>9.2 A Google-lal kötött ezzel ellentétes értelmű írásos szerződés híján a jelen Feltételek nem ruházzák fel Önt a Google kereskedelmi neveinek, védjegyeinek, szolgáltatásneveinek, emblémáinak, domainneveinek és más megkülönbözető márkajegyeinek használatára.</p>
<p>9.3 Ha a Google-lal megkötött külön írásos szerződésben kifejezett jogot kapott bármely ilyen márkajegy használatára, akkor elfogadja, hogy a márkajegyeket azzal a szerződéssel, a Feltételek vonatkozó rendelkezéseivel és a Google mindenkori márkajegy-használati irányelveivel összhangban használja. Ezek az irányelvek az interneten olvashatók, a <a href="http://www.google.co.uk/permissions/guidelines.html">http://www.google.com/permissions/guidelines.html</a> címen (vagy más, a Google által esetleg e célra megadott URL-címen).</p>
<p>9.4 A Google tudomásul veszi és elfogadja, hogy a 11. szakaszban rögzített korlátozott licenctől eltekintve a jelen Feltételek értelmében semmilyen jogot, jogcímet vagy érdekeltséget sem szerez Öntől (vagy licencbe adóitól) az Ön által a Szolgáltatások révén elküldött, közzétett, átvitt vagy megjelenített tartalomra vagy annak részére, beleértve a Tartalomra fennálló szellemi tulajdonjogokat is (függetlenül attól, hogy történetesen be vannak-e jegyezve ezek a jogok, és bárhol létezzenek is ezek a jogok a világon). A Google-lal írásban megkötött ezzel ellentétes értelmű szerződés híján Ön kijelenti, hogy Ön felelős ezen jogok védelméért és betartatásáért, és hogy a Google nem köteles ezt megtenni az Ön érdekében.</p>
<p>9.5 Kijelenti, hogy nem távolít el, nem fed el és nem módosít semmilyen, a Szolgáltatásokon vagy azok tartalmán elhelyezett, a saját tulajdonú jogokra vonatkozó tájékoztatót (köztük a szerzői jogi és védjegy-tájékoztatókat).</p>
<p>9.6 Ön kijelenti, hogy hacsak a Google erre kifejezetten fel nem hatalmazta írásban, a Szolgáltatások használata során nem használja egyetlen vállalat vagy szervezet védjegyét, szolgáltatásnevét, kereskedelmi nevét vagy emblémáját oly módon, amely valószínűleg vagy szándéka szerint zavart okozhat az ilyen védjegyek, nevek vagy emblémák tulajdonosát vagy jogosult felhasználóját illetően.</p>
<p><b>10. A Google által adott licenc</b></p>
<p>10.1 A Google személyes, az egész világra szóló, jogdíjmentes, nem átruházható és nem kizárólagos licencet ad Önnek a szoftver (az alábbiakban "Szoftver") használatára, amelyet a Google az általa kínált Szolgáltatások részeként kínál Önnek. Ennek a licencnek az a kizárólagos célja, hogy Ön a Google által biztosított és a Feltételekben megengedett módon használja a Szolgáltatásokat, és élvezze azok előnyét.</p>
<p>10.2 Ön nem másolhatja, nem módosíthatja és nem fordíthatja vissza a Szoftvert vagy annak egy részét, nem készíthet belőle származó munkát, valamint nem tehet semmilyen kísérletet a Szoftver forráskódjának kinyerésére (és ezt másoknak sem engedheti meg), kivéve, ha a Google erre Önt írásban felhatalmazta.</p>
<p>10.3 A Google kifejezett írásos engedélye nélkül nem ruházhatja át az Ön Szoftverhasználati jogait (és nem adhatja őket másnak licencbe), nem adhat hitelbiztosítékot a szoftverhasználati jogaira, és más módon, részben sem ruházhatja át a szoftverhasználati jogait.</p>
<p><b>11. A Tartalomra Ön által adott licenc</b></p>
<p>11.1 Ön megőrzi a Szolgáltatásokba beküldött, ott közzétett vagy megjelenített Tartalomra jelenleg meglévő szerzői jogait és minden egyéb jogát.</p>
<p><b>12. Szoftverfrissítések</b></p>
<p>12.1 Az Ön által használt szoftver esetenként automatikusan frissítéseket tölthet le a Google-tól, és telepítheti őket. A frissítések célja a Szolgáltatások továbbfejlesztése és tökéletesítése, és ölthetik hibajavítások, továbbfejlesztett funkciók, új szoftvermodulok és teljesen új verziók formáját. Ön kijelenti, hogy a Szolgáltatások használatának részeként elfogadja ezeket a frissítéseket (és engedélyezi a Google-nak hogy eljuttassa Önhöz őket).</p>
<p><b>13. A Google-lal fennálló kapcsolat megszüntetése</b></p>
<p>13.1 A Feltételek azt követően is érvényben maradnak, hogy a szerződést Ön vagy a Google az alábbiak szerint felmondja.</p>
<p>13.2 Ha fel szeretné mondani a Google-lal fennálló szerződését, azt a következőképpen teheti meg: (a) tetszés szerinti időpontban tájékoztatja erről a Google-t, és (b) lezárja minden, az Ön által használt Szolgáltatásokban fennálló fiókját, amennyiben a Google elérhetővé tette Önnek ezt a lehetőséget. A felmondó levelet írásban kell elküldeni a Google-nak, a jelen Feltételek elején rögzített címre.</p>
<p>13.3 A Google bármikor felmondhatja az Önnel fennálló szerződését, ha:</p>
<p>(A) Ön megszegte a Feltételek bármelyik rendelkezését (vagy oly módon cselekedett, amelyből egyértelműen megállapítható, hogy nem kíván vagy nem képes megfelelni a jelen Feltételek rendelkezéseinek); vagy</p>
<p>(B) a Google-t erre törvény kötelezi (ha például a Szolgáltatások Önnek való nyújtása jogsértővé válik); vagy</p>
<p>(C) az a partner, amellyel közösen a Google nyújtotta Önnek a szolgáltatásokat, megszüntette a kapcsolatát a Google-lal, hogy nem kínálja tovább Önnek a Szolgáltatásokat; vagy</p>
<p>(D) a Google átalakulásából kifolyólag nem nyújtja tovább a Szolgáltatásokat az abban az országban tevékenykedő felhasználóknak, amelyben Ön lakik vagy amelyben használja a szolgáltatást; vagy</p>
<p>(E) a Google megítélése szerint a Szolgáltatásoknak a Google által Önnek történő nyújtása gazdasági szempontból nem tartható fenn.</p>
<p>13.4 A jelen Szakasz rendelkezései nem érintik a Google-nak a Szolgáltatások nyújtásával kapcsolatos, a Feltételek 4. szakaszában ismertetett jogait.</p>
<p>13.5 A jelen Feltételek érvényének megszűnése nincs hatással azokra a törvényes jogokra, kötelezettségekre és felelősségre, amelyekből a Google és Ön hasznot húzott, amelyeknek alanya volt (vagy amelyek felhalmozódtak a Feltételek hatályossága alatt), illetve amelyek határozatlan tartamúként vannak megjelölve; a 20.7. bekezdés rendelkezései határozatlan időre vonatkoznak az ilyen jogokra, kötelezettségekre és felelősségre.</p>
<p><b>14. A garancia kizárása</b></p>
<p>14.1 A Szolgáltatásokat "Önmagukban" nyújtjuk, a Google, Leányvállalatai és Érdekeltségei, valamit licencbe adói nem adnak garanciát rájuk vonatkozóan.</p>
<p>14.2 A Google, Leányvállalatai és Érdekeltségei, valamit licencbe adói nem állítják és nem garantálják:</p>
<p>(A) Hogy a szolgáltatások használata meg fog felelni az Ön igényeinek,</p>
<p>(B) Hogy Ön szünet nélkül, időben, biztonságosan és hibamentesen használhatja a szolgáltatásokat,</p>
<p>(C) Hogy a szolgáltatások használatának eredményeként megszerzett információk pontosak és megbízhatók lesznek, és</p>
<p>(D) Hogy megtörténik a szolgáltatások részeként Önnek biztosított szoftver működésében vagy funkcióiban megmutatkozó hibák kijavítása.</p>
<p>14.3 A Szolgáltatásokra nem vonatkozik semmilyen garancia vagy más feltétel (így a kielégítő minőségre, a valamilyen célra való alkalmasságra, illetve a leírásnak való megfelelésre vonatkozó hallgatólagos feltétel sem), kivéve azt a mértéket, amelyet a Feltételek rendelkezései kifejezetten rögzítenek.</p>
<p>14.4 A Feltételek rendelkezései nem befolyásolják azokat a kötelező érvényű jogokat, amelyek Önt mint fogyasztót megilletik, és amelyek szerződésben nem módosíthatók és nem mondhatók fel.</p>
<p><b>15. A felelősség korlátozása</b></p>
<p>15.1 A jelen Feltételek nem zárják ki és nem korlátozzák a Google által az olyan veszteségekért viselt felelősséget, amelyekre vonatkozóan az ilyen kizárást vagy korlátozást nem engedélyezik a vonatkozó törvények.</p>
<p>15.2 A fenti 15.1. bekezdés rendelkezéseit figyelembe véve a Google, Leányvállalatai és Érdekeltségei, valamit licencbe adói nem vállalnak felelősséget Önnel szemben:</p>
<p>(A) bármilyen Ön által elszenvedett különleges, közvetett vagy következményes veszteség. Ez kiterjed az Ön által esetlegesen elszenvedett elmaradt (közvetlen vagy közvetett) haszonra, a cég jó hírnevét vagy tekintélyét ért sérelemre és az adatvesztésre;</p>
<p>(B) azokra az esetleges veszteségekre és károkra, amelyet Ön a következők eredményeképpen szenved el:</p>
<p>(i) a hirdetések teljességébe, pontosságába vagy meglétébe vetett bizalom, illetve az Ön és a Szolgáltatásokon hirdetést megjelenítő bármely hirdető vagy szponzor közötti kapcsolat vagy tranzakció;</p>
<p>(ii) A Google által a Szolgáltatásokon végrehajtott módosítások, a Szolgáltatások (vagy azok bármely funkciója) nyújtásának végleges vagy átmeneti szüneteltetése;</p>
<p>(iii) A Szolgáltatások, illetve azok Ön által való használata keretében karbantartott vagy átvitt tartalom és más kommunikációs adat törlése, sérülése vagy az azok tárolására való képtelenség;</p>
<p>(iii) pontatlan fiókadatok szolgáltatása a Google-nak Ön által;</p>
<p>(iv) A jelszó és a fiókadatok biztonságos tárolásának és titokban tartásának Ön által történő elmulasztása;</p>
<p>15.3 A Google által Önnel szemben viselt felelősségnek a 15.2. bekezdésben rögzített korlátozása attól függetlenül fennáll, hogy a Google kapott-e előzetesen figyelmeztetést az ilyen veszteségek eshetőségére, illetve tudatában kellett volna-e hogy legyen a lehetőségüknek.</p>
<p><b>16. A szerzői jogra és a védjegyekre vonatkozó irányelvek</b></p>
<p>16.1 A Google az irányelveinek megfelelően reagál azokra a gyanított jogsértésekkel kapcsolatos bejelentésekre, amelyek megfelelnek a szellemi tulajdonra vonatkozó nemzetközi törvényeknek (köztük a Digital Millennium Copyright Act (DMCA) törvénynek), és megszünteti a visszaeső jogsértők fiókját. A Google irányelveinek részletei a következő címen találhatók: <a href="http://www.google.co.uk/dmca.html">http://www.google.com/dmca.html</a>.</p>
<p>16.2 A Google a védjegypanaszokkal kapcsolatosan eljárási rendet alkalmaz a Google hirdetési üzletágára vonatkozóan; ennek részletei a következő címen találhatók: <a href="http://www.google.co.uk/tm_complaint.html">http://www.google.com/tm_complaint.html</a>.</p>
<p><b>17. Hirdetések</b></p>
<p>17.1 A Szolgáltatások egy részét hirdetési bevételekből finanszírozzuk, így azokon hirdetések és ajánlatok jelenhetnek meg. A hirdetések célozva lehetnek a Szolgáltatásokon tárolt információk tartalma, illetve a Szolgáltatásokon keresztül indított lekérdezések vagy más információk alapján.</p>
<p>17.2 A Google által a Szolgáltatásokon nyújtott hirdetés módja és mértéke előzetes bejelentés nélkül megváltozhat.</p>
<p>17.3 Tekintettel arra, hogy a Google biztosítja Önnek a Szolgáltatásokhoz való hozzáférést és azok használatát, Ön elfogadja, hogy a Google elhelyezhet ilyen hirdetéseket a Szolgáltatásokon.</p>
<p><b>18. Egyéb tartalom</b></p>
<p>18.1 A Szolgáltatások tartalmazhatnak más webhelyekre, tartalomra vagy forrásokra mutató hivatkozásokat. A Google-nak nincs befolyása azon webhelyek és források fölött, amelyeket a Google-tól különböző vállalatok vagy személyek biztosítanak.</p>
<p>18.2 Ön tudomásul veszi és elfogadja, hogy a Google nem felelős az ilyen külső webhelyek vagy források elérhetőségéért, és nem hagy jóvá semmilyen hirdetést, terméket vagy más anyagot, amely az ilyen webhelyeken vagy forrásokon elérhető.</p>
<p>18.3 Ön tudomásul veszi és elfogadja, hogy a Google nem felelős azokért a veszteségekért és károkért, amelyek az ilyen külső webhelyek vagy források elérhetőségéből, illetve a rajtuk elhelyezett vagy róluk elérhető hirdetések, termékek vagy más anyagok teljességébe, pontosságába vagy meglétébe vetett hitből erednek.</p>
<p><b>19. A Feltételek módosítása</b></p>
<p>19.1 A Google esetenként módosíthatja az Általános feltételeket és a Kiegészítő feltételeket. Az ilyen változások alkalmával a Google elérhetővé teszi az Általános feltételek új példányát a <a href="http://google.co.uk/accounts/TOS?hl=en">http://www.google.com/accounts/TOS?hl=hu</a> címen, az esetleges új Kiegészítő feltételek pedig az érintett Szolgáltatásokon belül vagy rajtuk keresztül lesznek elérhetők.</p>
<p>19.2 Ön tudomásul veszi és elfogadja, hogy a Szolgáltatásoknak az Általános feltételek vagy a Kiegészítő feltételek változásának napját követő használatát a Google úgy tekinti, hogy Ön elfogadta az átdolgozott Általános feltételeket vagy Kiegészítő feltételeket.</p>
<p><b>20. Általános jogi feltételek</b></p>
<p>20.1 A Szolgáltatások használata közben (vagy a Szolgáltatások használatának eredményeképpen) használhat más személy vagy vállalat által biztosított szolgáltatást, letölthet ilyen szoftvert, vagy vásárolhat ilyen árukat. Az ilyen egyéb szolgáltatások, szoftverek vagy áruk használatára külön feltételek vonatkozhatnak, amelyek az Ön és az érintett vállalat vagy személy közötti megállapodáson alapulnak. Ilyen esetben a jelen Feltételek nem befolyásolják az Ön és az ilyen egyéb vállalatok vagy magánszemélyek közötti jogviszonyt.</p>
<p>20.2 A jelen Feltételek alkotják a teljes szerződést Ön és a Google között, és a Feltételek szabályozzák a Szolgáltatások Ön által való használatát (kivéve az olyan szolgáltatásokat, amelyeket a Google egyéb írásos szerződés értelmében nyújt), és felváltanak minden korábbi, a Szolgáltatásokkal kapcsolatban Ön és a Google között létrejövő szerződést.</p>
<p>20.3 Ön elfogadja, hogy a Google a jelen Szerződéssel kapcsolatos ügyekben, köztük a Feltételek módosításainak ügyében, e-mailben, postai levélben és a Szolgáltatásokon közzétett közleményeiben juttathatja el Önnek az értesítéseket.</p>
<p>20.4 Ön elfogadja, hogy ha a Google nem él egy, a Feltételek (vagy a vonatkozó jogszabályok) értelmében meglévő jogával vagy jogorvoslati lehetőségével, az nem értelmezhető a Google által a jogokról való lemondásként, és a Google továbbra is élhet e jogokkal és jogorvoslati lehetőséggel.</p>
<p>20.5 Ha bármely, az ügyben illetékes bíróság érvénytelennek ítéli meg a Feltételek valamely rendelkezését, akkor azt a Feltételt anélkül töröljük a Feltételek közül, hogy az a többi feltételre hatással volna. A Feltételek fennmaradó rendelkezései továbbra is érvényesek és foganatosíthatók maradnak.</p>
<p>20.6 Ön tudomásul veszi és elfogadja, hogy a Google leányvállalatait alkotó csoport minden tagja harmadik félként kedvezményezettje a Feltételeknek, és hogy az ilyen vállalatok jogosultak közvetlenül foganatosítani a Feltételek bármely olyan rendelkezését, amely előnnyel vagy más joggal ruházza fel őket, illetve hagyatkozni az ilyen feltételekre. Az említetteken kívül nincsenek olyan harmadik félnek minősülő személyek vagy vállalatok, amelyek kedvezményezettjei volnának a Feltételeknek.</p>
<p>20.7 A Feltételekre és az Ön és a Google között a feltételek értelmében fennálló kapcsolatra Anglia törvényei irányadóak. Ön és a Google megállapodik abban, hogy a Feltételekből eredő bármely jogvita esetére aláveti magát az angol bíróságok kizárólagos illetékességének. A fenti kikötés érvényének ellenére Ön hozzájárul, hogy a Google bármely joghatóságtól igényelje az eltiltó jellegű jogorvoslatot (vagy bármely más, ennek megfelelő típusú jogorvoslatot).</p>
<p>2008. augusztus 15.</p>



</body>
</html>

