<!DOCTYPE HTML PUBLIC "-//W3C//DTD HTML 4.01 Transitional//EN"
"http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<link rel="icon" type="image/ico" href="/tools/dlpage/res/chrome/images/chrome-16.png"><title>Google Chrome Terms of Service</title>
<style>
body { font-family:Arial; font-size:13px; }
</style>
</head>

<body>
<h3>Google Chromen käyttöehdot</h3>
<p>Nämä käyttöehdot koskevat Google Chromen suoritettavaa koodiversiota.  Google Chromen lähdekoodi on saatavilla maksutta avoimen lähdekoodin ohjelmistojen käyttöoikeussopimusten mukaisesti osoitteesta <a href="http://code.google.com/chromium/terms.html">http://code.google.com/chromium/terms.html</a>.</p>
<p><b>1. Käyttäjän suhde Googleen</b></p>
<p>1.1 Googlen tuotteiden, ohjelmien, palveluiden ja verkkosivustojen (joihin viitataan tässä asiakirjassa yhteisellä nimellä Palvelut ja joiden ulkopuolelle jätetään kaikki Googlen erillisellä kirjallisella sopimuksella toimittamat palvelut) käyttämistä sitovat käyttäjän ja Googlen välisen sopimuksen ehdot. "Googlella" tarkoitetaan Google Inc:ia, jonka pääkonttori sijaitsee osoitteessa 1600 Amphitheatre Parkway, Mountain View, CA 94043, Yhdysvallat. Tässä asiakirjassa selostetaan, miten sopimus syntyy, sekä esitetään eräät sopimuksen ehdot.</p>
<p>1.2 Ellei Google kirjallisesti ilmoita toisin, sopimus Googlen kanssa sisältää aina vähintään tässä asiakirjassa esitetyt ehdot. Näihin viitataan jäljempänä nimityksellä Yleisehdot.  Google Chromen lähdekoodia koskevat avoimen lähdekoodin ohjelmistojen käyttöoikeussopimukset muodostavat erilliset kirjalliset sopimukset.  Siinä määrin kuin avoimen lähdekoodin ohjelmistojen käyttöoikeussopimukset nimenomaisesti korvaavat nämä Yleisehdot, avoimen lähdekoodin käyttöoikeudet säätelevät käyttäjän Google Chromen tai tiettyjen Google Chromen osien käyttöä koskevaa sopimusta Googlen kanssa.</p>
<p>1.3 Googlen kanssa tehtävä sopimus sisältää Yleisehtojen lisäksi myös Palveluihin sovellettavissa olevien Oikeudellisten huomautusten ehdot. Näihin viitataan jäljempänä nimityksellä Lisäehdot. Jos Palveluun sovelletaan Lisäehtoja, ne julkaistaan luettaviksi kyseisessä Palvelussa tai sen käytön yhteydessä.</p>
<p>1.4 Yleisehdot muodostavat yhdessä Lisäehtojen kanssa käyttäjän ja Googlen välille juridisesti sitovan sopimuksen, joka koskee Palveluiden käyttöä. On tärkeää lukea ehdot huolellisesti. Tähän sopimukseen viitataan jäljempänä yhteisellä nimityksellä Ehdot.</p>
<p>1.5 Jos Lisäehtojen ja Yleisehtojen välillä on ristiriitaisuuksia, Lisäehdot ovat etusijalla kyseisessä Palvelussa.</p>
<p><b>2. Ehtojen hyväksyminen</b></p>
<p>2.1 Käyttäjän on ensin hyväksyttävä Ehdot, jotta hän voisi käyttää Palveluita. Käyttäjä ei saa käyttää Palveluita, jos hän ei hyväksy Ehtoja.</p>
<p>2.2 Ehdot voi hyväksyä:</p>
<p>(A) napsauttamalla Ehtojen hyväksymispainiketta, jos Google on antanut tällaisen vaihtoehdon Palvelun käyttöliittymässä tai</p>
<p>(B) käyttämällä Palveluita. Tässä tapauksessa käyttäjä ymmärtää ja hyväksyy, että Google katsoo Palveluiden käytön Ehtojen hyväksynnäksi kyseisestä hetkestä eteenpäin.</p>
<p>2.3 Käyttäjä ei saa käyttää Palveluita, eikä hyväksyä Ehtoja, jos (a) käyttäjä ei voi ikänsä vuoksi solmia sitovaa sopimusta Googlen kanssa tai (b) Yhdysvaltojen tai muun käyttäjän asuin- tai kotimaan lait kieltävät Palveluiden ottamisen vastaan.</p>
<p>2.4 Käyttäjän tulee tulostaa tai tallentaa Yleisehdoista kopio omaan arkistoon ennen jatkamista.</p>
<p><b>3. Ehtojen kieli</b></p>
<p>3.1 Jos Google on toimittanut Ehtojen englanninkielisestä versiosta käännöksen, käyttäjä hyväksyy, että käännös on toimitettu vain lukemisen helpottamiseksi ja että käyttäjän ja Googlen suhdetta säätelevät Ehtojen englanninkieliset versiot.</p>
<p>3.2 Jos Ehtojen englanninkielisen version ja käännöksen välillä on ristiriitaisuuksia, englanninkielinen versio on etusijalla.</p>
<p><b>4. Googlen Palveluiden toimittaminen</b></p>
<p>4.1 Googlella on tytäryhtiöitä ja yhteistyökumppaneita ympäri maailmaa (Tytäryhtiöt ja Yhteistyökumppanit). Joskus kyseiset yritykset toimittavat Palveluita käyttäjälle Googlen puolesta. Käyttäjä ymmärtää ja hyväksyy, että Tytäryhtiöillä on oikeus toimittaa Palveluita käyttäjälle.</p>
<p>4.2 Google kehittää jatkuvasti uusia tuotteita markkinoille parhaan käyttäjäkokemuksen tuottamiseksi. Käyttäjä ymmärtää ja hyväksyy, että Googlen toimittamien Palveluiden muoto ja luonne voivat muuttua ajoittain ilman ennakkoilmoitusta.</p>
<p>4.3 Osana jatkuvaa tuotekehitystä käyttäjä ymmärtää ja hyväksyy, että Google voi lopettaa (pysyvästi tai väliaikaisesti) Palveluiden (tai jonkin Palveluiden ominaisuuden) tarjoamisen käyttäjälle tai kaikille käyttäjille Googlen oman harkinnan mukaan ilman ennakkoilmoitusta. Käyttäjä saa lopettaa Palveluiden käyttämisen milloin tahansa. Käyttäjän ei tarvitse ilmoittaa Googlelle Palveluiden käytön lopettamisesta.</p>
<p>4.4 Käyttäjä ymmärtää ja hyväksyy, että jos Google poistaa tilin käyttöoikeudet, käyttäjää voidaan estää käyttämästä Palveluita, tilin tietoja tai tilin sisältämiä tiedostoja tai muuta sisältöä.</p>
<p>4.5 Käyttäjä ymmärtää ja hyväksyy, että vaikka Googlella ei tällä hetkellä ole kiinteää ylärajaa käyttäjän Palveluiden kautta lähettämien tai vastaanottamien lähetysten lukumäärälle tai Palvelun toimittamisessa käytetyn tallennustilan määrälle, Google voi oman harkintansa mukaan asettaa tällaisia kiinteitä ylärajoja milloin tahansa.</p>
<p><b>5. Palveluiden käyttäminen</b></p>
<p>5.1 Joidenkin Palveluiden käyttäminen saattaa edellyttää käyttäjän henkilökohtaisten tietojen antamista (kuten henkilö- tai yhteystietojen antamista) osana Palveluun rekisteröitymistä tai osana Palveluiden jatkuvaa käyttöä. Käyttäjä sitoutuu antamaan Googlelle tarkkoja, oikeita ja ajantasaisia rekisteröintitietoja.</p>
<p>5.2 Käyttäjä sitoutuu käyttämään Palveluita vain tarkoituksiin, jotka ovat (a) Ehtojen ja (b) kyseisellä oikeudenkäyttöalueella sovellettavien lakien, säännösten tai yleisesti hyväksyttyjen käytäntöjen tai ohjeiden mukaisia (mukaan lukien lait, jotka koskevat tietojen tai ohjelmistojen vientiä Yhdysvalloista tai muista asianomaisista maista tai Yhdysvaltoihin tai muihin asianomaisiin maihin).</p>
<p>5.3 Käyttäjä sitoutuu olemaan käyttämättä (tai olemaan yrittämättä käyttää) Palveluita muilla tavoin kuin Googlen tähän tarkoitukseen varaamalla käyttöliittymällä, ellei tätä ole erillisessä Googlen kanssa tehdyssä sopimuksessa nimenomaisesti sallittu.</p>
<p>5.4 Käyttäjä sitoutuu olemaan ryhtymättä Palveluiden (tai niihin liittyvien palvelimien tai verkkojen) toimintaa häiritsevään toimintaan.</p>
<p>5.5 Ellei käyttäjälle ole nimenomaisesti annettu kirjallisella Googlen kanssa tehdyllä erillisellä sopimuksella lupaa siihen, käyttäjä sitoutuu olemaan jäljentämättä, monistamatta, kopioimatta, myymättä tai jälleenmyymättä Palveluita mitään tarkoitusta varten.</p>
<p>5.6 Käyttäjä hyväksyy, että hän vastaa itse täysin (ja että Googlella ei ole velvollisuuksia käyttäjää tai ulkopuolista osapuolta kohtaan) kaikista Ehtojen mukaisten käyttäjän velvollisuuksien rikkomisesta ja niiden seurauksista (mukaan lukien Googlen mahdollisesti kärsimät menetykset tai vahingot).</p>
<p><b>6. Käyttäjän salasanat ja tilin turvallisuus</b></p>
<p>6.1 Käyttäjä ymmärtää ja hyväksyy, että hän vastaa Palveluiden käytössä käytettävän tilin salasanojen luottamuksellisuuden säilymisestä.</p>
<p>6.2 Käyttäjä myös hyväksyy, että hän on yksin vastuussa Googlelle kaikista käyttäjän tilin tapahtumista.</p>
<p>6.3 Jos käyttäjä saa tietää salasanansa tai tilinsä luvattomasta käytöstä, käyttäjä lupautuu ilmoittamaan siitä Googlelle välittömästi osoitteessa <a href="http://www.google.com/support/accounts/bin/answer.py?answer=48601">http://www.google.fi/support/accounts/bin/answer.py?answer=48601</a>.</p>
<p><b>7. Yksityisyys ja käyttäjän henkilökohtaiset tiedot</b></p>
<p>7.1 Googlen tietosuojakäytäntöä koskevat tiedot ovat Googlen tietosuojakäytännössä osoitteessa <a href="http://www.google.co.uk/privacy.html">http://www.google.fi/privacy.html</a>. Tässä käytännössä selvitetään, miten Google käsittelee käyttäjän henkilökohtaisia tietoja ja suojaa käyttäjän yksityisyyttä Palveluiden käytön yhteydessä.</p>
<p>7.2 Käyttäjä hyväksyy, että tietoja käytetään Googlen tietosuojakäytäntöjen mukaisesti.</p>
<p><b>8. Palveluissa oleva sisältö</b></p>
<p>8.1 Käyttäjä ymmärtää, että kaikki tiedot (kuten tietotiedostot, kirjoitettu teksti, tietokoneohjelmistot, musiikki- ja äänitiedostot tai muut äänet, valokuvat, videot tai muut kuvat), joita käyttäjä voi käyttää Palveluiden osana tai Palveluiden kautta, ovat sisällön alkuperäisen lähettäjän vastuulla. Jäljempänä tällaisia tietoja kutsutaan nimellä Sisältö.</p>
<p>8.2 Käyttäjän tulee olla tietoinen, että Palveluiden osana toimitettu Sisältö, mukaan lukien muun muassa Palveluissa olevat mainokset ja sponsoroitu Sisältö, voi olla kyseisen Googlelle tuotetun Sisällön omistavien sponsoreiden tai mainostajien (tai muiden henkilöiden tai yritysten, jotka toimivat omistajien nimissä) immateriaalioikeuksien suojaamaa. Käyttäjä ei saa muokata, antaa tai ottaa vuokralle, lainata, myydä, jaella tai luoda kyseiseen Sisältöön (joko kokonaan tai osittain) perustuvia johdannaistöitä, ellei Google tai Sisällön omistaja ole antanut siihen nimenomaista lupaa erillisessä sopimuksessa.</p>
<p>8.3 Google pidättää oikeuden (ilman velvoitetta) tarkastaa ennakkoon, arvioida, merkitä, suodattaa, torjua, muokata tai siirtää minkä tahansa Palvelun mitä tahansa Sisältöä. Google saattaa joissakin Palveluissa toimittaa työkaluja, joilla voi suodattaa vain aikuisille tarkoitetun sisällön. Nämä työkalut sisältävät SafeSearch-asetukset (katso <a href="http://www.google.co.uk/help/customize.html#safe">http://www.google.fi/help/customize.html#safe</a>). Lisäksi käytettävissä on kaupallisesti saatavana olevia palveluita ja ohjelmistoja, joiden avulla käyttäjä voi rajoittaa paheksumansa sisällön esiintuloa.</p>
<p>8.4 Käyttäjä ymmärtää, että Palveluita käyttämällä hän saattaa saada tietoonsa loukkaavana, epäsiveellisenä tai paheksuttavana pitämäänsä Sisältöä ja että käyttäjä käyttää Palveluita omalla vastuullaan.</p>
<p>8.5 Käyttäjä hyväksyy, että hän vastaa itse täysin (ja että Googlella ei ole velvollisuuksia käyttäjää tai ulkopuolista osapuolta kohtaan) kaikesta käyttäjän luomasta, lähettämästä tai näyttämästä Sisällöstä Palveluiden käyttämisen yhteydessä sekä kaikista käyttäjän toimien seurauksista (mukaan lukien Googlen mahdollisesti kärsimät menetykset tai vahingot).</p>
<p><b>9. Omistusoikeudet</b></p>
<p>9.1 Käyttäjä ymmärtää ja hyväksyy, että Google (tai Googlelle käyttöoikeuden myöntäneet tahot) omistaa kaikki Palveluihin liittyvät oikeudet, nimikkeet ja edut, mukaan lukien Palveluissa olevat immateriaalioikeudet (riippumatta siitä, onko kyseiset oikeudet rekisteröity tai missä päin maailmaa ne ovat). Käyttäjä myös hyväksyy sen, että Palvelut saattavat sisältää tietoja, jotka Google on merkinnyt luottamuksellisiksi, ja että kyseisiä tietoja ei saa tuoda esiin ilman Googlen ennalta antamaa kirjallista lupaa.</p>
<p>9.2 Ellei käyttäjä ole toisin kirjallisesti Googlen kanssa sopinut, mikään Ehdoissa ei anna käyttäjälle oikeutta käyttää Googlen tavara- tai palvelumerkkejä, logoja, verkkotunnusten nimiä ja muita yksilöiviä brändiominaisuuksia.</p>
<p>9.3 Jos käyttäjälle on annettu erillisellä Googlen kanssa tehdyllä kirjallisella sopimuksella nimenomainen oikeus käyttää kyseisiä brändiominaisuuksia, käyttäjä hyväksyy, että tällaisia ominaisuuksia tulee käyttää kyseisen sopimuksen, kaikkien soveltuvien Ehtojen ja ajoittain päivitettävän Googlen brändiominaisuuksien käyttöä koskevan ohjeiston mukaisesti. Kyseinen ohjeisto sijaitsee osoitteessa <a href="http://www.google.co.uk/permissions/guidelines.html">http://www.google.fi/permissions/guidelines.html</a> (tai muussa Googlen ilmoittamassa osoitteessa).</p>
<p>9.4 Kohdassa 11 määritettyä rajoitettua käyttöoikeutta lukuun ottamatta Google ymmärtää ja hyväksyy, että sillä ei näiden Ehtojen mukaisesti ole mitään oikeuksia tai etuja käyttäjään (tai käyttäjälle käyttöoikeuden antaneisiin tahoihin) nähden tai mihinkään käyttäjän Palveluiden kautta lähettämään, julkaisemaan tai esittämään Sisältöön nähden (riippumatta siitä, onko kyseiset oikeudet rekisteröity tai missä maassa ne ovat voimassa). Jos käyttäjä ei ole toisin Googlen kanssa kirjallisesti sopinut, käyttäjä ymmärtää ja hyväksyy, että hän vastaa kyseisten oikeuksien suojaamisesta ja ylläpitämisestä, ja että Googlella ei ole velvollisuutta tehdä sitä käyttäjän puolesta.</p>
<p>9.5 Käyttäjä sitoutuu olemaan poistamatta, piilottamatta tai muuttamatta omistusoikeusilmoituksia (mukaan lukien tekijänoikeus- ja tavaramerkkilausunnot), jotka saattavat olla liitettynä Palveluihin tai sisältyä niihin.</p>
<p>9.6 Ellei Google ole nimenomaisesti antanut käyttäjälle kirjallista lupaa siihen, käyttäjä hyväksyy, että Palveluita käyttäessään hän ei käytä minkään yrityksen tai organisaation tavara- tai palvelumerkkejä tai logoja tavalla, joka todennäköisesti tai tarkoituksella aiheuttaa sekaannusta kyseisten merkkien tai logojen omistajista tai luvallisesta käytöstä.</p>
<p><b>10. Googlen myöntämä käyttöoikeus</b></p>
<p>10.1 Google myöntää käyttäjälle henkilökohtaisen, maailmanlaajuisen, tekijänoikeusmaksuttoman, ei-siirrettävän ja rajoittamattoman käyttöoikeuden käyttää Googlen käyttäjälle Palveluiden osana toimittamaa ohjelmistoa (johon viitataan jäljempänä nimellä Ohjelmisto). Käyttöoikeuden ainoana tarkoituksena on antaa käyttäjälle mahdollisuus käyttää Palveluita Googlen tarjoamassa muodossa Ehtojen sallimalla tavalla.</p>
<p>10.2 Käyttäjä ei saa (eikä käyttäjä saa antaa kenenkään muun) kopioida, muokata, luoda johdannaistöitä, tutkia valmistustapaa, purkaa tai muuten yrittää selvittää Ohjelmiston tai sen osan lähdekoodia, ellei tätä nimenomaisesti lailla sallita tai vaadita tai ellei Google ole kirjallisesti antanut käyttäjälle lupaa kyseiseen toimenpiteeseen.</p>
<p>10.3 Käyttäjä ei saa luovuttaa Ohjelmiston käyttöoikeutta (tai myöntää alilisenssiä), perustaa siihen mitään etuja tai siirtää muulla tavalla mitään käyttäjän Ohjelmiston käyttöoikeuden osaa, ellei Google on antanut käyttäjälle nimenomaisesti kirjallista lupaa toimia näin.</p>
<p><b>11. Käyttäjän myöntämä käyttöoikeus sisältöön</b></p>
<p>11.1 Käyttäjä säilyttää Palveluiden kautta tai Palveluihin lähetetyn, julkaistun tai esitetyn Sisällön tekijänoikeudet ja muut käyttäjän omistamat oikeudet.</p>
<p><b>12. Ohjelmistopäivitykset</b></p>
<p>12.1 Käyttäjän käyttämä Ohjelmisto voi aika ajoin ladata ja asentaa automaattisesti päivityksiä Googlelta. Päivitysten tarkoituksena on parantaa, laajentaa ja kehittää edelleen Palveluita. Päivitykset voivat olla ohjelmointivirheiden korjauksia, laajennettuja toimintoja, uusia ohjelmistomoduuleita ja täysin uusia versioita. Käyttäjä sitoutuu ottamaan vastaan päivityksiä (ja sallimaan Googlelle niiden toimittamisen käyttäjälle) osana Palveluiden käyttöä.</p>
<p><b>13. Käyttäjän ja Googlen suhteen päättäminen</b></p>
<p>13.1 Ehdot ovat voimassa, kunnes joko käyttäjä tai Google lopettaa ne alla esitetyllä tavalla.</p>
<p>13.2 Jos käyttäjä haluaa päättää Googlen kanssa tekemänsä sopimuksen, käyttäjä voi tehdä sen (a) ilmoittamalla siitä Googlelle milloin tahansa ja (b) sulkemalla tilinsä kaikissa käyttämissään Palveluissa, jos Google on antanut tällaisen mahdollisuuden. Ilmoitus tulee lähettää kirjallisena Googlen osoitteeseen, joka on annettu näiden Ehtojen alussa.</p>
<p>13.3 Google voi milloin tahansa päättää käyttäjän kanssa tehdyn sopimuksen, jos:</p>
<p>(A) käyttäjä on rikkonut Ehtoja (tai toiminut tavalla, joka selvästi osoittaa, että käyttäjä ei aio noudattaa Ehtoja tai pysty noudattamaan niitä) tai</p>
<p>(B) laki edellyttää sitä Googlelta (jos Palveluiden toimittaminen käyttäjälle esimerkiksi muuttuu laittomaksi) tai</p>
<p>(C) kumppani, jonka kanssa Google on tarjonnut Palvelut käyttäjälle, on purkanut liikesuhteensa Googlen kanssa tai lopettanut Palveluiden tarjoamisen käyttäjälle tai</p>
<p>(D) Google on lopettamassa Palveluiden tarjoamisen käyttäjille maassa, jossa käyttäjä asuu tai jossa käyttäjä käyttää palvelua tai</p>
<p>(E) Googlen Palveluiden tarjoaminen käyttäjälle ei enää ole Googlen mielestä taloudellisesti kannattavaa.</p>
<p>13.4 Mikään tämän osan määräyksistä ei vaikuta Googlen oikeuksiin, jotka liittyvät Palveluiden tuottamiseen Ehtojen osan 4 mukaisesti.</p>
<p>13.5 Kun nämä Ehdot lakkaavat olemasta voimassa, se ei vaikuta juridisiin oikeuksiin, velvollisuuksiin ja vastuisiin, joista käyttäjä ja Google ovat saaneet hyötyä, joita on sovellettu (tai jotka ovat kertyneet Ehtojen voimassaoloaikana) tai joiden on ilmoitettu jatkuvan rajoittamattoman ajan. Kohdan 20.7 määräyksiä sovelletaan edelleen tällaisiin oikeuksiin, velvollisuuksiin ja vastuisiin rajoittamattoman ajan.</p>
<p><b>14. Takuiden kieltäminen</b></p>
<p>14.1 Palvelut toimitetaan sellaisenaan, eikä Google eivätkä sen Tytäryhtiöt, Yhteistyökumppanit tai Googlelle käyttöoikeuden myöntäneet tahot anna niihin liittyviä takuita.</p>
<p>14.2 Google, sen Tytäryhtiöt ja Yhteistyökumppanit ja Googlelle käyttöoikeuden myöntäneet tahot eivät nimenomaisesti takaa käyttäjälle, että:</p>
<p>(A) käyttäjän Palveluiden käyttö täyttää käyttäjän vaatimukset,</p>
<p>(B) käyttäjän Palveluiden käyttö on keskeytymätöntä, oikea-aikaista, turvallista tai virheetöntä,</p>
<p>(C) käyttäjän Palveluiden käytön kautta hankkimat tiedot ovat oikeita tai luotettavia ja</p>
<p>(D) käyttäjälle Palveluiden osana toimitetun Ohjelmiston toimintaviat korjataan.</p>
<p>14.3 Palveluilla ei ole mitään muita takuita tai ehtoja (mukaan lukien epäsuorat takuut koskien tyydyttävää laatua, tiettyyn käyttötarkoitukseen sopivuutta tai kuvauksenmukaisuutta) kuin mitä näissä Ehdoissa erikseen mainitaan.</p>
<p>14.4 Mikään näissä Ehdoissa ei vaikuta käyttäjän lainmukaisiin oikeuksiin, joihin käyttäjä on oikeutettu kuluttajana ja joita käyttäjä ei voi sopimuksella muuttaa tai hylätä.</p>
<p><b>15. Vastuurajoitus</b></p>
<p>15.1 Mikään näissä Ehdoissa ei sulje pois tai rajoita Googlen vastuuta menetyksistä, joita ei saa lain mukaan sulkea pois tai rajoittaa.</p>
<p>15.2 Edellä mainitun kappaleen 15.1 mukaisesti Google, Googlen Tytäryhtiöt ja Yhteistyökumppanit ja Googlelle käyttöoikeuden myöntäneet tahot eivät vastaa käyttäjälle:</p>
<p>(A) käyttäjälle mahdollisesti aiheutuvista epäsuorista tai välillisistä tappioista. Tämä sisältää voittojen menetyksen (suoran ja epäsuoran), yrityksen maineen menetyksen ja käyttäjän menettämät tiedot,</p>
<p>(B) käyttäjälle mahdollisesti aiheutuneet tappiot tai menetykset, jotka ovat johtuneet:</p>
<p>(i) käyttäjän tukeutumisesta mainonnan täydellisyyteen, oikeellisuuteen tai olemassaoloon tai Palveluissa mainoksia näyttävän mainostajan tai sponsorin ja käyttäjän välisen suhteen tai liiketoimen tuloksesta,</p>
<p>(ii) Googlen Palveluihin mahdollisesti tekemistä muutoksista tai mistä tahansa pysyvästä tai väliaikaisesta Palveluiden (tai Palveluissa olevan ominaisuuden) toimittamisen lopettamisesta,</p>
<p>(iii) käyttäjän palveluiden käytössä tapahtuneesta sisällön tai palveluiden kautta ylläpidetyn tai välitetyn muun tiedon poistamisesta, vioittumisesta tai tallentamisen epäonnistumisesta,</p>
<p>(iii) siitä, että käyttäjä ei ole toimittanut Googlelle tarkkoja tilitietoja,</p>
<p>(iv) siitä, että käyttäjä ei ole pitänyt salasanaa tai tilin tietoja turvattuina ja luottamuksellisina.</p>
<p>15.3 Edellä kappaleessa 15.2 mainitut Googlen vastuiden rajoitukset käyttäjää kohtaan ovat voimassa, vaikka Googlelle olisi ilmoitettu tai sen olisi pitänyt olla tietoinen tällaisten vahinkojen mahdollisuudesta.</p>
<p><b>16. Tekijänoikeutta ja tuotemerkkejä koskevat käytännöt</b></p>
<p>16.1 Googlen käytäntö on reagoida kaikkiin sovellettavien kansainvälisten immateriaalioikeuksia koskevien lakien (mukaan lukien Yhdysvaltojen Digital Millennium Copyright Act) mukaisia väitettyjä tekijänoikeusloukkauksia koskeviin ilmoituksiin ja lakkauttaa toistuvasti rikkomuksiin syyllistyneiden tilit. Tietoja Googlen käytännöstä on osoitteessa <a href="http://www.google.co.uk/dmca.html">http://www.google.fi/dmca.html</a>.</p>
<p>16.2 Googlella on tavaramerkkivalituskäytäntö liittyen Googlen mainostoimintaan. Tietoja käytännöstä on osoitteessa <a href="http://www.google.co.uk/tm_complaint.html">http://www.google.fi/tm_complaint.html</a>.</p>
<p><b>17. Mainokset</b></p>
<p>17.1 Osa Palveluista on mainosrahoitteisia, joten palvelun käyttäjät näkevät mainoksia. Kyseiset mainokset voidaan kohdistaa Palveluihin tallennettujen tietojen sisältöön, Palveluiden kautta tehtäviin kyselyihin tai muihin tietoihin.</p>
<p>17.2 Googlen Palveluiden yhteydessä näytettävän mainonnan menetelmät ja laajuus vaihtelevat ja niitä voidaan muuttaa ilman ennakkoilmoitusta.</p>
<p>17.3 Käyttäjä hyväksyy, että Google voi näyttää tällaisia mainoksia Palveluissa, vastineena sille, että Google antaa käyttäjälle Palveluiden käyttöoikeuden.</p>
<p><b>18. Muu sisältö</b></p>
<p>18.1 Palvelut voivat sisältää hyperlinkkejä verkkosivustoihin, -sisältöön tai -resursseihin. Googlella ei välttämättä ole mahdollisuutta hallita Googlen ulkopuolisten yritysten tai henkilöiden tuottamia verkkosivustoja tai -resursseja.</p>
<p>18.2 Käyttäjä ymmärtää ja hyväksyy, että Google ei vastaa kyseisten ulkoisten sivustojen tai resurssien käytettävyydestä eikä suosittele kyseisissä sivustoissa tai resursseissa käytettävissä olevaa mainontaa, tuotteita tai muuta materiaalia.</p>
<p>18.3 Käyttäjä ymmärtää ja hyväksyy, että Google ei vastaa tappioista tai vahingoista, jotka ovat syntyneet käyttäjälle kyseisten ulkoisten sivustojen tai resurssien käytettävyydestä tai jotka syntyvät käyttäjän luottamuksesta kyseisissä sivustoissa tai resursseissa olevan mainonnan, tuotteiden tai muun materiaalin täydellisyyteen, oikeellisuuteen tai olemassaoloon.</p>
<p><b>19. Muutokset Ehtoihin</b></p>
<p>19.1 Google voi aika ajoin tehdä muutoksia Yleisehtoihin tai Lisäehtoihin. Kun muutoksia tehdään, Google toimittaa Yleisehtojen uuden kopion saataville osoitteessa <a href="http://google.co.uk/accounts/TOS?hl=en">http://www.google.com/accounts/TOS?hl=fi</a> ja uudet Lisäehdot tuodaan käyttäjän saataville niihin liittyvissä Palveluissa tai Palveluiden kautta.</p>
<p>19.2 Käyttäjä ymmärtää ja hyväksyy, että jos käyttäjä käyttää Palveluita Yleisehtojen tai Lisäehtojen muuttamispäivän jälkeen, Google katsoo käytön päivitettyjen Yleisehtojen tai Lisäehtojen hyväksynnäksi.</p>
<p><b>20. Yleiset juridiset ehdot</b></p>
<p>20.1 Käyttäessään Palveluita käyttäjä saattaa joskus (Palveluiden käytön tuloksena tai niiden käytön kautta) käyttää palvelua, ladata ohjelmiston osan tai ostaa tavaran, jonka toinen henkilö tai yritys on tuottanut. Käyttäjän kyseisten muiden palveluiden, ohjelmistojen tai tavaroiden käyttöä saattaa sitoa erilliset ehdot, jotka solmitaan käyttäjän ja kyseisen yrityksen tai henkilön välille. Jos näin on, Ehdot eivät vaikuta käyttäjän ja näiden toisten yritysten tai henkilöiden väliseen juridiseen suhteeseen.</p>
<p>20.2 Ehdot muodostavat kokonaisuudessaan käyttäjän ja Googlen välisen sopimuksen ja ne säätelevät käyttäjän Palveluiden käyttöä (pois lukien palvelut, jotka Google saattaa tuottaa käyttäjälle erillisellä kirjallisella sopimuksella). Ehdot korvaavat kokonaan käyttäjän ja Googlen väliset aiemmat sopimukset, jotka liittyvät Palveluihin.</p>
<p>20.3 Käyttäjä hyväksyy, että Google lähettää käyttäjälle mm. Ehtojen muutoksia koskevia ilmoituksia sähköpostitse, tavanomaisen postin tai Palveluiden kautta.</p>
<p>20.4 Käyttäjä hyväksyy, että jos Google ei käytä Ehtoihin sisältyvää laillista oikeutta tai hyvityskeinoa tai jos Google luopuu sellaisesta (tai johon Googlella on etuoikeus sovellettavan lainsäädännön nojalla), Googlen ei katsota virallisesti luopuneen oikeuksistaan ja kyseiset oikeudet tai hyvityskeinot ovat edelleen Googlen käytettävissä.</p>
<p>20.5 Jos jokin tuomioistuin, jolla on tuomiovalta kyseisessä asiassa, päättää, että Ehtojen määräys on toimeenpanokelvoton, kyseinen määräys poistetaan Ehdoista ilman että se vaikuttaa Ehtojen muihin kohtiin. Muut Ehtojen määräykset ovat edelleen voimassa ja toimeenpanokelpoisia.</p>
<p>20.6 Käyttäjä ymmärtää ja hyväksyy, että jokainen yritys, joka kuuluu konserniin, jonka emoyhtiö Google on, katsotaan Ehtojen ulkopuoliseksi edunsaajaksi. Käyttäjä myös ymmärtää ja hyväksyy, että tällaiset muut yritykset voivat suoraan panna täytäntöön kaikki Ehtojen määräykset, joissa kyseiset yritykset ovat edunsaajia (tai joissa oikeudet ovat niiden puolella) ja luottaa näihin Ehtojen määräyksiin. Näitä lukuun ottamatta mikään muu henkilö tai yritys ei ole Ehtojen ulkopuolinen edunsaaja.</p>
<p>20.7 Ehtoihin sekä käyttäjän ja Googlen väliseen Ehtojen mukaiseen suhteeseen sovelletaan Ison-Britannian lakia. Käyttäjä ja Google hyväksyvät sen, että yksinomainen lainkäyttöoikeus kuuluu Ison-Britannian tuomioistuimille, joissa ratkaistaan Ehtoihin liittyvät juridiset ristiriidat. Tästä huolimatta käyttäjä hyväksyy, että Google voi silti hakea kieltotoimia (tai vastaavia välittömiä juridisia toimia) millä tahansa oikeudenkäyttöalueella.</p>
<p>15.8.2008</p>


</body>
</html>

