<!DOCTYPE HTML PUBLIC "-//W3C//DTD HTML 4.01 Transitional//EN"
"http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=UTF-8">
<link rel="icon" type="image/ico" href="/tools/dlpage/res/chrome/images/chrome-16.png"><title>Google Chrome услови коришћења услуге</title>
<style>
body { font-family:Arial; font-size:13px; }
</style>
<script type="text/javascript">
function carry_tracking(obj) {
    var s = '(\\?.*)';
    var regex = new RegExp(s);
    var results = regex.exec(window.location.href);
	if (results != null) {
		obj.href = obj.href + results[1];
	} else {
		s2 = 'intl/([^/]*)';
		regex2 = new RegExp(s2);
		results2 = regex2.exec(window.location.href);
		if (results2 != null) {
			obj.href = obj.href + '?hl=' + results2[1];
		}
	}
}
</script></head>

<body>
<h2>Google Chrome услови коришћења услуге</h2>
<p>Ови услови коришћења услуге се односе на извршну верзију програма Google Chrome. Изворни к&ocirc;д за Google Chrome је доступан бесплатно према уговору о лиценцирању софтвера са отвореним кодом на адреси http://code.google.com/chromium/terms.html.</p>
<p><strong>1. Ваш однос са компанијом Google</strong></p>
<p>1.1 Начин на који користите Google производе, софтвер, услуге и веб сајтове (који се у даљем тексту овог документа наводе под заједничким називом &bdquo;Услуге&ldquo;, а у које нису укључене било које услуге које вам је компанија Google пружила на основу посебног уговора у писаном облику) подлеже условима законског уговора између вас и компаније Google. &bdquo;Google&ldquo; означава Google Inc. чије седиште се налази на адреси 1600 Amphitheatre Parkway, Mountain View, CA 94043, United States. Овај документ објашњава како је уговор сачињен и одређује неке услове тог уговора.</p>
<p>1.2 Уколико писаним путем није другачије договорено са компанијом Google, ваш уговор са компанијом Google ће увек садржати најмање оне услове и одредбе који су одређени овим документом. У даљем тексту документа они су названи &bdquo;Општи услови&ldquo;. Лиценце за софтвер са отвореним кодом за Google Chrome изворни к&ocirc;д чине одвојене писане уговоре. У одређеној мери у којој лиценце за софтвер са отвореним кодом изричито имају предност над овим општим условима, лиценце за отворени к&ocirc;д се примењују на ваш уговор о коришћењу програма Google Chrome или коришћењу одређених компоненти укључених у Google Chrome који имате са компанијом Google.</p>
<p>1.3. Ваш уговор са компанијом Google такође обухвата услове за сва правна обавештења која, поред општих услова, могу да буду примењена на услуге. Сви ови услови се у даљем тексту документа називају &bdquo;Додатни услови&ldquo;. У случају да се на услугу примењују додатни услови, ове услове ћете моћи да прочитате у оквиру саме услуге или приликом коришћења те услуге.</p>
<p>1.4. Општи услови, заједно са додатним условима, чине правно обавезујући уговор између вас и компаније Google који регулише начин на који користите услуге. Важно је да их веома пажљиво прочитате. Овај законски уговор се у даљем тексту наводи под заједничким називом &bdquo;Услови&ldquo;.</p>
<p>1.5. Ако постоји било каква противречност између наведеног у додатним условима и наведеног у општим условима, у том случају ће додатни услови имати предност у односу на ту услугу.</p>
<p><strong>2. Прихватање услова</strong></p>
<p>2.1 Да бисте могли да користите услуге, прво морате да прихватите услове. Не можете да користите услуге ако не прихватите услове.</p>
<p>2.2 Услове можете да прихватите на следећи начин:</p>
<p>(А) кликом на дугме којим прихватате услове или се слажете са њима, на месту где је Google обезбедио ову опцију у корисничком интерфејсу за било коју услугу, или</p>
<p>(Б) самим коришћењем услуга. У овом случају, ви сте сагласни и прихватате да ће од тог тренутка надаље Google тумачити ваше коришћење услуга као прихватање услова. </p>
<p><strong>3. Језик на којем су написани услови</strong></p>
<p>3.1 Када вам Google обезбеди превод услова са енглеског језика, ви се слажете да је превод обезбеђен само ради вашег лакшег коришћења и да ће ваш однос са компанијом Google бити регулисан на основу услова на енглеском језику.</p>
<p>3.2. Ако постоји било каква противречност између наведеног у условима на енглеском језику и наведеног у преводу, тада ће верзија на енглеском језику имати предност.</p>
<p><strong>4. Пружање услуга од стране компаније Google</strong></p>
<p>4.1 Google има подружнице и правна лица као своје заступнике широм света (&bdquo;Подружнице и заступници&ldquo;). Понекад ове компаније пружају услуге у име саме компаније Google. Сагласни сте и прихватате да ће подружнице и заступници бити овлашћени да вам пружају услуге.</p>
<p>4.2 Google непрестано усавршава своје услуге како би корисницима пружио најбољи могући доживљај. Сагласни сте и прихватате да се облик и природа услуга које Google пружа могу повремено мењати без претходног обавештења.</p>
<p>4.3 Као део непрестаног усавршавања, ви сте сагласни и прихватате да компанија Google може по сопственом нахођењу и без претходног обавештења да престане (трајно или привремено) да пружа услуге (или било које функције у оквиру тих услуга) вама или корисницима. У сваком тренутку можете да прекинете коришћење услуга. Није потребно да посебно обавестите компанију Google када престанете да користите услуге.</p>
<p>4.4 Сагласни сте и прихватате да, ако Google онемогући приступ вашем налогу, нећете моћи да приступате услугама, детаљима свог налога и било којим датотекама или другом садржају који се налази на вашем налогу.</p>
<p><strong>5. Начин на који користите услуге</strong></p>
<p>5.1 Прихватате да ћете користити услуге једино за циљеве који су дозвољени (а) условима и (б) било којим важећим законом, прописом или опште прихваћеном праксом или смерницама у релевантним јурисдикцијама (укључујући и све законе о извозу података или софтвера у Сједињене Америчке Државе, или друге релевантне земље и из њих). </p>
<p>5.2 Прихватате да нећете бити укључени у било коју активност која омета или може да поремети услуге (или сервере и мреже повезане са услугама).</p>
<p>5.3 Уколико немате посебну дозволу која је одређена посебним уговором са компанијом Google, прихватате да нећете умножавати, дуплирати, копирати, продавати, трговати нити препродавати услуге у било које сврхе.</p>
<p>5.4 Прихватате да сте једино ви одговорни (и да компанија Google нема никакву одговорност према вама или било којим трећим странама) за било какво кршење ваших обавеза одређених условима и за последице сваког таквог кршења (укључујући и било који губитак или штету које компанија Google може имати). </p>
<p><strong>6. Приватност и ваши лични подаци</strong></p>
<p>6.1 Информације о примени правила за заштиту података компаније Google, прочитајте у Google политици приватности на адреси http://www.google.rs/privacy.html. Ова правила објашњавају на који начин се компанија Google односи према личним подацима и на који начин штити вашу приватност када користите услуге.</p>
<p>6.2 Прихватате да ћете своје податке користити у складу са Google политиком приватности.</p>
<p><strong>7. Садржај услуга</strong></p>
<p>7.1 Сагласни сте да су за све информације (као што су датотеке са подацима, писани текст, рачунарски софтвер, музика, аудио датотеке или други звучни снимци, фотографије, видео снимци или друге слике) којима можете приступити као део услуга или у току њиховог коришћења, одговорни само они појединци који су поставили такве садржаје. Све овакве информације се у даљем тексту документа називају &bdquo;Садржај&ldquo;.</p>
<p>7.2 Требало би да имате у виду да садржај који вам је представљен као део услуга, укључујући, али не ограничавајући се на огласе у услугама и спонзорисани садржај у услугама, може да буде заштићен правима о интелектуалној својини која су власништво спонзора или оглашавача који обезбеђују тај садржај компанији Google (или власништво других особа или компанија које поступају у њихово име). Не смете да мењате, изнајмљујете, дајете у најам, позајмљујете, продајете, дистрибуирате нити правите дела настала на основу овог садржаја (у целини или једним делом), осим ако су вам Google или власници тог садржаја то посебно одобрили посебним уговором.</p>
<p>7.3 Google задржава право (али неће имати обавезу) да унапред скенира, прегледа, означи, филтрира, мења, одбија или уклања неки део садржаја или цео садржај из било које услуге. За неке услуге Google може да обезбеди алатке за филтрирање експлицитног сексуалног садржаја. Ове алатке укључују подешавања за SafeSearch (погледајте http://www.google.co.uk/help/customize.html#safe). Поред тога, постоје и комерцијално доступне услуге и софтвер који ограничавају приступ материјалу који сматрате неприхватљивим.</p>
<p>7.4 Сагласни сте да коришћењем услуга можете да будете изложени садржају који можете сматрати увредљивим, непристојним или непожељним и да, у том погледу, користите услуге на сопствену одговорност.</p>
<p>7.5 Прихватате да сте једино ви одговорни (и да компанија Google нема никакву одговорност према вама нити према било којим трећим странама) за било који садржај који правите, преносите или приказујете у току коришћења услуга нити за последице својих поступака (укључујући и било који губитак или штету коју компанија Google може да претрпи).</p>
<p><strong>8. Права својине</strong></p>
<p>8.1 Сагласни сте и прихватате да Google (или издаваоци лиценце компаније Google) имају сва законска права, права власништва и удео у услугама, укључујући сва права интелектуалне својине у оквиру услуга (било да су та права регистрована или не, и свуда у свету где та права могу да постоје).</p>
<p>8.2 Уколико се нисте писаним путем договорили са компанијом Google, ништа у условима вам не даје право да користите било које заштићено име, жиг, заштићени знак услуге, логотип, име домена или друга карактеристична обележја бренда.</p>
<p>8.3 Ако вам је у посебном писаном уговору са компанијом Google дато изричито право да користите нека од ових обележја бренда, тада се слажете да ће ваше коришћење ових обележја бити у складу са тим уговором, било којим важећим одредбама услова и са Google смерницама о коришћењу обележја бренда која се повремено ажурирају. Ове смернице можете прегледати на мрежи на адреси http://www.google.co.uk/permissions/guidelines.html (или некој другој URL адреси коју Google може повремено да обезбеди у ову сврху).</p>
<p>8.4 Google је сагласан и прихвата да на основу ових услова нема права, право власништва, нити удео у садржају који ви (или ваши издаваоци лиценце) шаљете, постављате, преносите или приказујете у оквиру услуга или преко њих, укључујући сва права интелектуалне својине у оквиру тог садржаја (било да су та права регистрована или не, и свуда у свету где та права могу да постоје). Слажете се да сте ви одговорни за заштиту и примену тих права и да компанија Google нема обавезу да то ради у ваше име, осим ако то нисте писаним путем договорили са компанијом Google.</p>
<p>8.5 Слажете се да нећете уклањати, прикривати нити мењати било која обавештења о правима својине (укључујући и обавештења о ауторским правима и жигу) која могу бити додата услугама или се већ налазе у оквиру њих.</p>
<p>8.6 Слажете се да у току коришћења услуга нећете користити било који жиг, заштићени знак услуге, заштићено име и логотип било које компаније или организације на начин који може или има за циљ да проузрокује неспоразум у вези са власником или овлашћеним корисником таквих знакова, имена или логотипа, осим ако вас писаним путем компанија Google није изричито овластила за то.</p>
<p><strong>9. Лиценца коју издаје компанија Google</strong></p>
<p>9.1 Google вам издаје личну, светску, бесплатну и неекслузивну лиценцу која се не може доделити неком другом. Ова лиценца служи за коришћење софтвера који вам обезбеђује компанија Google као део услуга које пружа Google (у даљем тексту &bdquo;Софтвер&ldquo;). Једина сврха ове лиценце је да вам омогући да користите предности услуга које обезбеђује компанија Google и да уживате у њима на начин који је дозвољен условима.</p>
<p>9.2. У складу са одељком 1.2, не смете да копирате, мењате, правите изведена дела, вршите реверзни инжењеринг и декомпилацију или на било који други начин покушате да издвајате изворни к&ocirc;д софтвера или његовог дела (и не смете дозволити неком другом да то ради), осим ако то није изричито дозвољено или прописано законом, или ако вас компанија Google није писаним путем посебно овластила да то урадите.</p>
<p>9.3 У складу са одељком 1.2, уколико вам компанија Google није дала посебну писану дозволу за то, не смете да додељујете (или дајете подлиценцу за) своја права за коришћење софтвера, да уступате удео у својим правима за коришћење софтвера или на било који други начин преносите било који део својих права за коришћење софтвера.</p>
<p><strong>10. Лиценца за ваш садржај</strong></p>
<p>10.1 Задржавате ауторска и друга права која већ имате за садржај који шаљете, постављате или приказујете у оквиру услуга или преко њих.</p>
<p><strong>11. Ажурирање софтвера</strong></p>
<p>11.1 Софтвер који користите можете аутоматски да преузмете од компаније Google и да га с времена на време ажурирате. Ове ажуриране верзије пројектоване су тако да усаврше, побољшају и додатно развију услуге и могу да укључују поправке грешака, побољшане функције, нове модуле софтвера, као и потпуно нове верзије. Сагласни сте да прихватате овакве ажуриране верзије (и дозвољавате компанији Google да вам их испоручује) као део вашег коришћења услуга.</p>
<p><strong>12. Прекид односа са компанијом Google</strong></p>
<p>12.1 Услови ће наставити да се примењују све док се уговорни однос не раскине на ваш захтев или захтев компаније Google и то на доленаведени начин. </p>
<p>12.2 Google може у било ком тренутку да оконча свој законски уговор са вама у следећим случајевима:</p>
<p>(А) ако сте прекршили било коју одредбу услова (или сте поступали на начин који јасно показује да не намеравате или нисте у стању да поступате у складу са одредбама услова); или</p>
<p>(Б) ако је Google законом обавезан да то учини (на пример, ако је обезбеђивање услуга противзаконито или то у међувремену постане); или</p>
<p>(В) ако је партнер са којим вам је Google понудио услуге раскинуо односе са компанијом Google или престао да вам нуди услуге; или</p>
<p>(Г) ако Google престаје да пружа услуге корисницима у земљи у којој живите или у којој користите услугу; или</p>
<p>(Д) ако услуге које пружа компанија Google, по мишљењу компаније Google, престану да буду комерцијално исплативе.</p>
<p>12.3 Ништа наведено у овом одељку неће утицати на права компаније Google у вези са пружањем услуга из одељка 4. ових услова.</p>
<p>12.4 Када ови услови престану да важе, тај прекид неће утицати ни на каква законска права, обавезе и одговорности од којих сте ви и Google имали користи, којима сте били обавезани (или које су приспеле у периоду током кога су услови били на снази) или која изричито треба да се наставе без ограничења, а одредбе члана 19.7 ће наставити да се на неодређено време примењују на оваква права, обавезе и одговорности.</p>
<p><strong>13. Изузимање гаранција</strong></p>
<p>13.1 Услуге се пружају таквe какве су, а компанија Google, њене подружнице и заступници, као и њени издаваоци лиценце не дају вам никакву гаранцију која се односи на услуге.</p>
<p>13.2 Компанија Google, њене подружнице и заступници, као и издаваоци лиценце не тврде нити вам гарантују следеће:</p>
<p>(А) да ће коришћење услуга испунити ваше захтеве;</p>
<p>(Б) да ће коришћење услуга бити непрекидно, безбедно, на време и без грешака;</p>
<p>(В) да ће било која информација добијена од вас као последица вашег коришћења услуга бити тачна или поуздана; и</p>
<p>(Г) да ће грешке у раду и функционалности било ког софтвера који вам је дат као део услуга бити исправљене.</p>
<p>13.3 Ниједан услов, ниједна гаранција и ниједно друго правило (укључујући било која подразумевана правила у вези са задовољавајућим квалитетом, сврсисходношћу и усклађеношћу с описом) не примењују се на услуге, осим када је то изричито наведено у правилима.</p>
<p>13.4 Ништа што је наведено у правилима неће утицати на законска права која имате као потрошач и која не можете да измените или да их се одрекнете законским уговором.</p>
<p><strong>14. Ограничење одговорности</strong></p>
<p>14.1 Ништа што је наведено у овим правилима неће искључити или ограничити одговорност компаније Google за губитке који се не могу законски искључити или ограничити важећим законом.</p>
<p>14.2 Компанија Google, њене подружнице и партнери, као и издаваоци дозволе који подлежу општим одредбама из горенаведеног члана 14.1, неће вама одговарати за:</p>
<p>(А) било какве посредне или последичне губитке које сами нанесете. Ово укључује било какав губитак зараде (било да је директно или посредно нанет), губитак клијената или пословног угледа или било какав губитак података који је нанет вама;</p>
<p>(Б) било какав губитак или штету коју нанесете као резултат:</p>
<p>(i) било каквог ослањања на потпуност, тачност или постојање оглашавања или као резултат односа или трансакције између вас и неког оглашавача или спонзора чији се огласи појављују у услугама;</p>
<p>(ii) било каквих промена које Google може да изврши у услугама или због било каквог трајног или привременог прекида у обезбеђивању услуга (или било којих могућности услуга);</p>
<p>(iii) брисања, оштећења или немогућности да се сачува било какав садржај и други комуникациони подаци одржавани или преношени од стране или путем вашег коришћења услуга;</p>
<p>(iii) ваше немогућности да компанији Google пружите прецизне информације о налогу;</p>
<p>(iv) ваше немогућности да очувате безбедност и тајност своје лозинке и детаља о налогу.</p>
<p>14.3 Ограничења одговорности коју компанија Google има према вама у горенаведеном члану 14.2 примењују се без обзира на то да ли је компанија Google била консултована или не, или да ли је требало да буде свесна могућности настанка оваквих губитака.</p>
<p><strong>15. Смернице о ауторским правима и жиговима</strong></p>
<p>15.1 Правило је компаније Google да реагује на обавештења о наводним кршењима ауторских права која су у складу са међународним законом о правима интелектуалне својине (укључујући и закон Digital Millennium Copyright Act у Сједињеним Америчким Државама) и укида налоге корисника који више пута прекрше правила. Детаље Google смернице можете да пронађете на адреси http://www.google.co.uk/dmca.html.</p>
<p>15.2 Google спроводи процедуру жалби у вези са жиговима у складу са Google пословима оглашавања; детаље можете пронаћи на адреси http://www.google.co.uk/tm_complaint.html.</p>
<p><strong>16. Огласи</strong></p>
<p>16.1 Неке од услуга ослањају се на приходе од оглашавања и могу да приказују огласе и промоције. Ови огласи могу да буду циљани на садржај информација које су сачуване у услугама, упите постављене путем услуга или другe информацијe.</p>
<p>16.2 Начин, режим и обим оглашавања од стране компаније Google у вези са услугама подлежу променама без претходног обавештења.</p>
<p>16.3 С обзиром да вам Google гарантује приступ услугама и њихово коришћење, ви прихватате да Google може да постави овакве огласе у услуге.</p>
<p><strong>17. Други садржај</strong></p>
<p>17.1 Услуге могу да укључују хипервезе ка неким другим веб сајтовима, садржајима или ресурсима. Google можда неће контролисати веб сајтове или ресурсе које обезбеђују компаније или лица која нису Google.</p>
<p>17.2 Сагласни сте и прихватате да компанија Google није одговорна за доступност било којих спољних сајтова или ресурса и да не одобрава било какво оглашавање, производе или друге материјале доступне на таквим веб сајтовима или ресурсима.</p>
<p>17.3 Сагласни сте и прихватате да компанија Google није одговорна за било какве губитке или штету коју ви нанесете као резултат доступности оваквих сајтова и ресурса или као резултат било каквог ослањања на потпуност, тачност и постојање оглашавања, производа и других материјала доступних на таквим веб сајтовима или ресурсима.</p>
<p><strong>19. Промене услова</strong></p>
<p>18.1 С времена на време Google може променити опште услове или додатне услове. Када изврши ове промене, Google ће направити нови примерак општих услова који ће бити доступан на адреси http://www.google.com/accounts/TOS?hl=sr, а сви нови додатни услови биће вам доступни у оквиру промењених услуга или преко њих.</p>
<p>18.2 Сагласни сте и прихватате да ће Google, уколико користите услуге након датума промене општих услова и додатних услова, ваше коришћење тумачити као прихватање ажурираних општих услова и додатних услова.</p>
<p><strong>19. Општи законски услови</strong></p>
<p>19.1 Може се десити да ћете, када користите услуге (као резултат коришћења или путем коришћења услуга) користити неку услугу, преузети софтвер или купити робу коју обезбеђује неко друго лице или компанија. Ваше коришћење ових других услуга, софтвера или робе може да буде регулисано посебним условима који су различити за вас и за компанију или особу о којој се ради. У том случају, услови неће утицати на ваш правни однос са овим другим компанијама или лицима.</p>
<p>19.2 Услови чине целокупан законски уговор између вас и компаније Google и регулишу начин на који користите услуге (али искључујући било какве услуге које вам Google може обезбедити у посебном писаном уговору) и потпуно замењују било какве претходне уговоре између вас и компаније Google који се тичу услуга.</p>
<p>19.3 Прихватате да вам Google може достављати обавештења путем е-поште, редовне поште или постављањем обавештења у услугама, укључујући и она обавештења која се тичу промена услова.</p>
<p>19.4 Прихватате да, уколико Google не примењује или не спроводи ниједно законско право или правни лек који је садржан у условима (или од којег Google има користи по било ком важећем закону), ово неће бити схваћено као званично одрицање права компаније Google и да ће сва та права или правни лекови бити и даље доступни компанији Google.</p>
<p>19.5 Ако било који суд у чијој је надлежности да о овоме одлучује, одлучи да је било која одредба ових услова неважећа, онда ће дата одредба бити уклоњена из услова без утицаја на остатак услова. Преостале одредбе услова наставиће да буду важеће и пуноважне.</p>
<p>19.6 Сагласни сте и прихватате да ће сви чланови групе компанија чија је матична компанија Google, имати права треће стране на основу услова и да ће такве компаније бити овлашћене да директно спроводе и ослањају се на било које одредбе услова које преносе добит на њих (или права у њихову корист). Осим у том случају, ниједно друго лице или компанија неће имати права треће стране на основу ових услова.</p>
<p>19.7 Услови и ваш однос са компанијом Google према овим условима биће регулисани енглеским законом. Ви и Google се слажете да ће судови у Енглеској бити надлежни у случају решавања било каквог спора који произилази из ових услова. Без обзира на то, прихватате да ће компанији Google и даље бити дозвољено да се пријављује за ослобађајуће правне лекове (или одговарајућу врсту хитне правне помоћи) у било којој јурисдикцији.</p>
<p>4. децембар 2008.</p>
<h3>&nbsp;</h3>
<br />
</body>
</html>
