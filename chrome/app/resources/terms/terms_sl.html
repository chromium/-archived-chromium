<!DOCTYPE HTML PUBLIC "-//W3C//DTD HTML 4.01 Transitional//EN"
"http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=UTF-8">
<link rel="icon" type="image/ico" href="/tools/dlpage/res/chrome/images/chrome-16.png"><title>Pogoji storitve Google Chrome</title>
<style>
body { font-family:Arial; font-size:13px; }
</style>
<script type="text/javascript">
function carry_tracking(obj) {
    var s = '(\\?.*)';
    var regex = new RegExp(s);
    var results = regex.exec(window.location.href);
	if (results != null) {
		obj.href = obj.href + results[1];
	} else {
		s2 = 'intl/([^/]*)';
		regex2 = new RegExp(s2);
		results2 = regex2.exec(window.location.href);
		if (results2 != null) {
			obj.href = obj.href + '?hl=' + results2[1];
		}
	}
}
</script></head>

<body>
<h2>Pogoji storitve Google Chrome</h2>
<p>Ti pogoji storitve veljajo za izvršljivo kodno različico brskalnika Google Chrome. Izvorna koda za Google Chrome je na voljo brezplačno v okviru licenčne pogodbe o odprtokodni programski opremi na strani http://code.google.com/chromium/terms.html.</p>
<p><strong>1. Razmerje z Googlom</strong></p>
<p>1.1 Googlove izdelke, programsko opremo, storitve in spletna mesta (za katere se v tem dokumentu uporablja skupno ime &raquo;storitve&laquo;, ki pa ne vključuje tistih Googlovih storitev, za katere velja ločena pisna pogodba) lahko uporabljate v skladu s pogoji pravne pogodbe med vami in Googlom. &raquo;Google&laquo; pomeni podjetje Google Inc., s sedežem na naslovu 1600 Amphitheatre Parkway, Mountain View, CA 94043, ZDA. Ta dokument razlaga vsebino pogodbe in izpostavlja nekatere pogoje, ki jih vsebuje.</p>
<p>1.2 Če z Googlom nimate drugačnega pisnega dogovora, pogodba z Googlom vedno vključuje vsaj pogoje in določila, ki so navedeni v tem dokumentu. Ti se v nadaljevanju imenujejo &raquo;splošni pogoji&laquo;. Licenco o odprtokodni programski opremi za izvorno kodo brskalnika Google Chrome sestavljajo ločene pisne pogodbe. V omejenem obsegu, v katerem licence o odprtokodni programski opremi jasno nadomeščajo te splošne pogoje, licence o odprti kodi urejajo vašo pogodbo z Googlom za uporabo brskalnika Google Chrome ali določenih vključenih komponent brskalnika Google Chrome.</p>
<p>1.3 Poleg splošnih pogojev pogodba z Googlom zajema tudi pogoje vseh pravnih obvestil, ki veljajo za storitve. Ti so v nadaljevanju imenovani &raquo;dodatni pogoji&laquo;. Če za neko storitev veljajo dodatni pogoji, jih lahko preberete v sami storitvi ali prek njene uporabe.</p>
<p>1.4 Splošni in dodatni pogoji sestavljajo pravno zavezujočo pogodbo med vami in Googlom glede vaše uporabe storitev. Pomembno je, da jih pozorno preberete. S skupnim imenom se ta pravna pogodba v nadaljevanju imenuje &raquo;pogoji&laquo;.</p>
<p>1.5 Če pride do navzkrižja med vsebino dodatnih in splošnih pogojev, imajo prednost dodatni pogoji, ki veljajo za tisto storitev.</p>
<p><strong>2. Sprejem pogojev</strong></p>
<p>2.1 Če želite uporabljati storitve, se morate najprej strinjati s pogoji. Če pogojev ne sprejmete, storitev ne smete uporabljati. </p>
<p>2.2 Pogoje lahko sprejmete tako, da:</p>
<p>A) kliknete, da sprejmete pogoje oz. da se strinjate z njimi, če vam Google to možnost ponudi v uporabniškem vmesniku kakšne storitve; ali</p>
<p>(B) storitve dejansko uporabljate. V tem primeru se zavedate in strinjate, da Google od takrat naprej vašo uporabo storitev razume kot sprejem pogojev. </p>
<p><strong>3. Jezik pogojev</strong></p>
<p>3.1 Če Google ponuja prevod angleške različice pogojev, se strinjate, da vam je prevod na voljo le za lažje razumevanje, vaše razmerje z Googlom pa ureja angleška različica pogojev.</p>
<p>3.2 Če pride do navzkrižja med vsebino angleške različice pogojev in vsebino prevoda, ima prednost angleška različica.</p>
<p><strong>4. Zagotavljanje Googlovih storitev</strong></p>
<p>4.1 Google ima po vsem svetu hčerinske družbe in podružnice. Včasih vam ta podjetja ponujajo storitve v imenu Googla. Potrjujete in strinjate se, da imajo hčerinske družbe in podružnice pravico, da vam ponujajo storitve.</p>
<p>4.2 Google se neprestano razvija, zato da lahko uporabnikom ponudi najboljše storitve. Potrjujete in strinjate se, da se lahko oblika in narava Googlovih storitev včasih spremenita brez predhodnega obvestila.</p>
<p>4.3 Potrjujete in strinjate se, da lahko Google zaradi stalnega razvoja po lastni presoji preneha (za vedno ali začasno) ponujati storitve (ali določene funkcije teh storitev) vam ali vsem uporabnikom, in sicer brez predhodnega obvestila. Storitve lahko kadar koli prenehate uporabljati. Ko prenehate uporabljati storitve, vam ni treba o tem posebej obveščati Googla.</p>
<p>4.4 Potrjujete in strinjate se, da če vam Google onemogoči dostop do vašega računa, lahko prepreči dostop do storitev, podrobnosti vašega računa ali katerih koli datotek oz. druge vsebine, ki je shranjena na vašem računu.</p>
<p><strong>5. Uporaba storitev</strong></p>
<p>5.1 Strinjate se, da boste storitve uporabljali le za namene, ki so dovoljeni v (a) pogojih in (b) s katerim koli zakonom, predpisom ali splošno sprejetimi praksami ali smernicami v ustreznih zakonodajah (vključno z zakoni o izvozu podatkov in programske opreme v Združene države Amerike ali druge ustrezne države in iz njih). </p>
<p>5.2 Strinjate se, da se ne boste ukvarjali z nobeno dejavnostjo, ki ovira ali prekinja storitve (ali delovanje strežnikov in omrežij, ki so povezani s storitvami).</p>
<p>5.3 Strinjate se, da za noben namen ne boste ponovno ustvarjali, podvajali, kopirali, prodajali ali preprodajali storitev oziroma z njimi trgovali. To lahko storite le, če vam Google to izrecno dovoli z ločeno pogodbo.</p>
<p>5.4 Strinjate se, da ste edini odgovorni za kakršno koli kršitev svojih dolžnosti (pri tem Google nima odgovornosti do vas ali tretje osebe), ki so zapisane v pogojih, in za posledice (vključno z izgubo ali škodo, ki jo utrpi Google) take kršitve. </p>
<p><strong>6. Zasebnost in vaši osebni podatki</strong></p>
<p>6.1 Za informacije o praksah za varovanje podatkov, ki jih uporablja Google, preberite Googlov pravilnik o zasebnosti na strani http://www.google.si/privacy.html. Pravilnik opisuje, kako Google obravnava vaše osebne podatke in varuje vašo zasebnost, ko uporabljate storitve.</p>
<p>6.2 Strinjate se, da bodo vaši podatki uporabljeni v skladu z Googlovim pravilnikom o zasebnosti.</p>
<p><strong>7. Vsebina storitev</strong></p>
<p>7.1 Zavedate se, da za vse informacije (na primer podatkovne datoteke, pisano besedilo, računalniško programsko opremo, glasbo, avdio datoteke ali druge zvoke, fotografije, videoposnetke in druge slike), do katerih dostopate med uporabo storitev, odgovarja izključno oseba, ki je avtor takšne vsebine. Take informacije se v nadaljevanju imenujejo &raquo;vsebina&laquo;.</p>
<p>7.2 Zavedati se morate, da je vsebina, ki vam je predstavljena kot del storitev, vključno (vendar ne samo) z oglasi in sponzorirano vsebino v storitvah, zaščitena s pravicami intelektualne lastnine, ki so last pokroviteljev ali oglaševalcev, ki tako vsebino posredujejo Googlu (oz. to storijo osebe ali podjetja v njihovem imenu). Vsebine ne smete (niti delno niti v celoti) spreminjati, izposojati, oddajati, posojati, prodati ali distribuirati in ne smete ustvarjati izpeljank na njeni osnovi. To lahko storite le, če vam z ločeno pogodbo to izrecno dovolijo Google ali lastniki vsebine.</p>
<p>7.3 Google si pridržuje pravico do ogleda pred objavo, recenzije, dodelitve oznake, filtriranja, spremembe, zavrnitve ali odstranitve posameznih ali vseh vsebin iz storitev, vendar se k temu ne obvezuje. Google lahko za nekatere storitve ponuja orodja za filtriranje eksplicitne erotične vsebine. Taka orodja vključujejo nastavitev SafeSearch (glejte http://www.google.si/help/customize.html#safe). Poleg tega imate na voljo tudi komercialne storitve in programsko opremo, s katerimi omejite dostop do gradiva, ki se vam zdi sporno.</p>
<p>7.4 Zavedate se, da ste z uporabo storitev lahko izpostavljeni vsebini, ki se vam morda zdi žaljiva, nedostojna ali sporna, in da v takem primeru uporabljate storitve na lastno odgovornost.</p>
<p>7.5 Strinjate se, da ste edini odgovorni (medtem ko Google nima odgovornosti do vas ali tretje osebe) za kakršno koli vsebino, ki jo ustvarite, prenesete ali prikažete z uporabo storitev, in za posledice svojih dejanj (vključno z izgubo ali škodo, ki jo lahko utrpi Google).</p>
<p><strong>8. Lastninske pravice</strong></p>
<p>8.1 Potrjujete in strinjate se, da so Google (ali njegovi dajalci licence) lastniki vseh zakonskih pravic, pravnih naslovov in zakonitih interesov v storitvah, vključno s pravicami intelektualne lastnine, ki obstajajo v storitvah (ne glede na to, ali so te pravice registrirane ali ne, in ne glede na kraj, kjer veljajo).</p>
<p>8.2 Pogoji vam ne dajejo pravice do uporabe kakršnega koli Googlovega trgovskega imena, blagovne znamke, storitvene znamke, logotipa, imena domene in drugih značilnih lastnosti blagovne znamke, razen če se o tem predhodno pisno dogovorite z Googlom.</p>
<p>8.3 Če vam je Google v posebni pisni pogodbi dodelil izrecne pravice do uporabe katere koli od teh značilnosti blagovne znamke, se strinjate, da boste značilnosti uporabljali v skladu s tisto pogodbo, z veljavnimi pogoji in s smernicami za uporabo značilnosti Googlovih blagovnih znamk, ter da boste upoštevali njihove občasne posodobitve. Smernice si lahko ogledate na spletnem mestu http://www.google.si/permissions/guidelines.html (ali na drugem naslovu URL, ki ga bo v ta namen ustvaril Google).</p>
<p>9.4 Google priznava in se strinja, da mu vi ali vaši dajalci licenc v skladu s temi pogoji niste dodelili nobenih zakonskih pravic, pravnih naslovov ali zakonitih interesov za vsebino, ki jo posredujete, objavite, prenesete ali prikažete v storitvah oz. prek njih, poleg tega mu niste dodelili pravic intelektualne lastnine, ki obstajajo v storitvah (ne glede na to, ali so te pravice registrirane ali ne, in ne glede na kraj njihovega obstoja). Strinjate se, da ste odgovorni za varovanje in uveljavljanje teh pravic ter da Google ni odgovoren, da to stori v vašem imenu, razen če se o tem predhodno pisno dogovorite z Googlom.</p>
<p>8.5 Strinjate se, da ne boste odstranili, zakrili ali spremenili obvestil o lastninskih pravicah (vključno z avtorskimi pravicami in obvestili o blagovni znamki), ki so lahko prikazane v storitvah ali jih te lahko vsebujejo.</p>
<p>8.6 Strinjate se, da med uporabo storitev ne boste uporabljali nobene blagovne znamke, storitvene znamke, trgovskega imena ali logotipa katerega koli podjetja ali organizacije na kakršen koli način, ki bi nehote ali namenoma povzročil zmedo o lastniku ali pooblaščenem uporabniku te znamke, trgovskega imena ali logotipa, razen če vas za to izrecno in pisno pooblasti Google.</p>
<p><strong>9. Googlova licenca</strong></p>
<p>9.1 Google vam podeli osebno, svetovno, brezplačno, nedodeljeno in neizključno licenco, s katero uporabljate programsko opremo, ki vam jo zagotovi Google kot del storitev, ki vam jih zagotavlja Google (v nadaljevanju &raquo;programska oprema&laquo;). S to licenco vam Google želi omogočiti uporabo in uživanje prednosti njegovih storitev na način, kot je to dovoljeno v pogojih.</p>
<p>9.2 V skladu z razdelkom 1.2 ni dovoljeno kopiranje, spreminjanje, ustvarjanje izpeljank, povratni inženiring, povratno prevajanje ali uporaba drugih načinov za pridobitev izvorne kode programske opreme ali njenih delov, razen če vam to izrecno dovoljuje zakon ali vas je za to pisno pooblastil Google.</p>
<p>9.3 V skladu z razdelkom 1.2 brez pisnega dovoljenja Googla ne smete dodeliti (ali podeliti podlicence) svojih pravic za uporabo programske opreme, podeliti pravic zavarovanja za uporabo programske opreme ali na drugačen način prenesti katerega koli dela svojih pravic za uporabo programske opreme.</p>
<p><strong>10. Vsebinska licenca, ki jo dodelite vi</strong></p>
<p>10.1 Vi ste lastnik avtorskih pravic in pravic, ki so že vaše, za vsebino, ki jo pošljete, objavite ali prikažete v storitvah oz. prek njih.</p>
<p><strong>11. Posodobitve programske opreme</strong></p>
<p>11.1 Programska oprema, ki jo uporabljate, lahko občasno iz Googla samodejno prenese in namesti posodobitve. Te posodobitve so oblikovane tako, da izboljšajo, razširijo in razvijajo storitve, prejmete pa jih lahko v obliki popravkov, razširjenih funkcij, novih programskih modulov in popolnoma novih različic. Strinjate se, da boste take posodobitve prejemali (in Googlu omogočali, da vam jih posreduje) kot del uporabe storitev.</p>
<p><strong>12. Prekinitev razmerja z Googlom</strong></p>
<p>12.1 Pogoji veljajo, dokler jih ne prekličete vi ali Google po postopku, ki je opisan spodaj. </p>
<p>12.2 Google lahko kadar koli prekine pravno pogodbo z vami, če:</p>
<p>(A) ste prekršili določila iz pogojev (ali ste delovali tako, da je jasno, da ne nameravate ali pa niste sposobni upoštevati določil pogojev); ali</p>
<p>(B) mora Google to storiti v skladu z zakonom (če na primer to, da vam zagotavlja storitve, postane ali je nezakonito); ali</p>
<p>(C) je partner, skupaj s katerim vam je Google ponujal storitve, prekinil svoje sodelovanje z Googlom ali vam prenehal ponujati storitve; ali</p>
<p>(D) je Google v postopku ukinitve zagotavljanja storitve za uporabnike v državi, katere prebivalec ste ali iz katere uporabljate storitve; ali</p>
<p>(E) zagotavljanje storitev vam, po mnenju podjetja Google, ni več tržno izvedljivo.</p>
<p>12.3 To poglavje ne vpliva na Googlove pravice glede zagotavljanja storitev iz 4. poglavja pogojev.</p>
<p>12.4 Ko pogoji ne bodo več veljavni, to ne bo vplivalo na zakonske pravice, dolžnosti in odgovornosti, od katerih ste vi in Google imeli korist, ki ste jih morali upoštevati (ali so nastale v času veljavnosti pogojev) ali ki imajo neomejeno veljavnost. Za take pravice, dolžnosti in odgovornosti bodo veljala določila odstavka 19.7.</p>
<p><strong>13. Izključitev jamstva</strong></p>
<p>13.1 Google, njegove hčerinske družbe, podružnice in dajalci licenc ponujajo storitve &raquo;take, kot so&laquo;, zato vam zanje ne ponujajo nobenega jamstva.</p>
<p>13.2 Google, njegove hčerinske družbe, podružnice in dajalci licenc vam še posebej ne jamčijo, da:</p>
<p>(A) bo uporaba storitev ustrezala vašim zahtevam,</p>
<p>(B) bo uporaba storitev potekala nemoteno, hitro, varno in brez napak,</p>
<p>(C) bodo vse informacije, ki jih dobite z uporabo storitev, pravilne in zanesljive, in</p>
<p>(D) bodo odpravljene vse napake v delovanju ali funkcionalnosti katere koli programske opreme, ki jo uporabljate za določeno storitev.</p>
<p>13.3 Za storitve veljajo samo tisti določila, jamstva ali pogoji (vključno z implicitnimi pogoji o zadovoljivi kakovosti, pripravnosti ali ustrezanju opisu), ki so izrecno določeni v pogojih.</p>
<p>13.4 Pogoji ne vplivajo na tiste zakonske pravice, do katerih ste vedno upravičeni kot potrošnik in jih ne morete spreminjati ali se jim odreči s pogodbo.</p>
<p><strong>14. Omejitev odgovornosti</strong></p>
<p>14.1 Pogoji ne izključujejo ali omejujejo Googlove odgovornosti za izgube, ki jih zakonsko ne izključuje ali omejuje veljavni zakon.</p>
<p>14.1 V skladu z določili zgornjega odstavka 14.1 Google, njegove hčerinske družbe, podružnice in dajalci licenc do vas nimajo odgovornosti, če:</p>
<p>(A) povzročite kakršno koli posredno ali posledično škodo. To vključuje kakršno koli izgubo dobička (povzročeno neposredno ali posredno), kakršno koli izgubo dobrega imena ali poslovnega ugleda ali kakršno koli izgubo podatkov, ki jo povzročite vi;</p>
<p> (B) povzročite kakršno koli izgubo ali škodo, ki jo morda utrpite kot posledico:</p>
<p>(i) vašega zaupanja do popolnosti, točnosti in obstoja kakršnega koli oglaševanja, ali kot posledico kakršnega koli razmerja ali transakcije med vami in katerim koli oglaševalcem ali pokroviteljem, čigar oglas se pojavi v storitvah;</p>
<p>(ii) kakršnih koli sprememb storitev, ki jih naredi Google, ali kakršne koli začasne ali stalne prekinitve zagotavljanja storitev (oz. katerih koli funkcij v storitvah);</p>
<p>(iii) izbrisa, okvare ali neuspelega poskusa shranjevanja kakršne koli vsebine in drugih komunikacijskih podatkov, ki se vzdržujejo ali prenašajo z vašo uporabo storitev (ali prek njih);</p>
<p>(IV) dejstva, da Googlu niste posredovali pravilnih podatkov o računu;</p>
<p>(V) dejstva, da svojega gesla in podrobnosti o računu niste zaščitili in ohranili zaupnih;</p>
<p>14.3 Omejitev Googlove odgovornosti do vas v zgornjem odstavku 14.2 velja ne glede na to, ali so Googlu svetovali oz. bi se sam moral zavedati, da mora biti pripravljen na možne izgube, ali do tega ni prišlo.</p>
<p><strong>15. Pravilniki o avtorskih pravicah in blagovnih znamkah</strong></p>
<p>15.1 Google se odziva na obvestila o domnevni kršitvi avtorskih pravic, ki so v skladu z veljavnim mednarodnim zakonom o intelektualni lastnini (vključno z ameriškim zakonom o avtorskih pravicah Digital Millennium Copyright Act), in zapre račune večkratnim kršiteljem. Podrobnosti o Googlovem pravilniku najdete na strani http://www.google.si/dmca.html.</p>
<p>15.2 Google vodi postopek pritožb o kršitvi blagovnih znamk glede na svoje oglaševanje, podrobnosti o tem pa lahko najdete na strani http://www.google.si/tm_complaint.html.</p>
<p><strong>16. Oglaševanje</strong></p>
<p>16.1 Nekatere storitve so financirane s prihodki iz oglaševanja, zato lahko prikazujejo oglase in oglaševalske akcije. Cilj oglasov so lahko vsebina informacij, shranjenih v storitvah, poizvedbe v storitvah ali druge informacije.</p>
<p>16.2 Način, oblika in obseg Googlovega oglaševanja v storitvah se lahko spremeni brez predhodnega obvestila.</p>
<p>16.3 Ob upoštevanju dejstva, da vam Google odobri dostop do storitev in njihovo uporabo, se strinjate, da lahko Google objavi take oglase v storitvah.</p>
<p><strong>17. Druga vsebina</strong></p>
<p>17.1 Storitve lahko vključujejo povezave do drugih spletnih mest, vsebin ali virov. Googlu ni treba imeti nadzora nad nobenim spletnim mestom ali virom, ki jih ponujajo podjetja ali osebe, ki niso del podjetja Google.</p>
<p>17.2 Potrjujete in strinjate se, da Google ni odgovoren za dostopnost takih zunanjih spletnih mest ali virov in ne spodbuja nobenega oglaševanja, izdelkov ali drugega gradiva, ki jih vsebujejo taka spletna mesta ali viri ali so dostopni v njih.</p>
<p>17.3 Potrjujete in strinjate se, da Google ni odgovoren za kakršno koli izgubo ali škodo, ki jo utrpite kot posledico dostopnosti takih zunanjih spletnih mest ali virov oz. je posledica kakršnega koli zaupanja v celovitost, točnost ali obstoj kakršnih koli oglasov, izdelkov ali drugega gradiva, ki je na voljo na takih spletnih mestih ali virih.</p>
<p><strong>19. Spremembe pogojev</strong></p>
<p>18.1 Google lahko občasno spremeni splošne in dodatne pogoje. Ko to stori, objavi novo kopijo splošnih pogojev na strani http://www.google.si/accounts/TOS?hl=sl, novi dodatni pogoji pa so na voljo v vsaki posamezni storitvi (ali prek nje), kjer so bili spremenjeni.</p>
<p>18.2 Razumete in strinjate se, da Google vašo uporabo storitev po datumu spremembe splošnih in dodatnih pogojev razume kot sprejem posodobljenih splošnih in dodatnih pogojev.</p>
<p><strong>19. Splošni pravni pogoji</strong></p>
<p>19.1 Včasih lahko (zaradi ali prek uporabe storitve) uporabite neko storitev, prenesete del programske opreme ali kupite blago, ki ga ponuja druga oseba ali podjetje. Za uporabo drugih storitev, programske opreme ali blaga morda veljajo drugačni pogoji, ki jih določi drugo podjetje ali oseba. V tem primeru pogoji iz pričujoče pogodbe ne vplivajo na vaše pravno razmerje z drugimi podjetji ali posamezniki.</p>
<p>19.2 Pogoji tvorijo celotno pravno pogodbo med vami in Googlom ter urejajo vašo uporabo storitev (z izjemo tistih, za katere imate z Googlom ločene pogodbe) ter popolnoma nadomeščajo kakršne koli predhodne pogodbe med vami in Googlom glede storitev.</p>
<p>19.3 Strinjate se, da vam Google lahko posreduje obvestila, vključno z obvestili o spremembah pogojev, po e-pošti, navadni pošti ali z objavo v storitvah.</p>
<p>19.4 Če Google ne izvaja ali izvršuje kakršnih koli zakonskih pravic ali pravnih sredstev, ki so našteti v pogojih (ali pravic in sredstev, do katerih je Google upravičen po katerem koli veljavnem zakonu), se strinjate, da se tega ne razume kot Googlovo formalno odpoved pravicam in da so te pravice ali pravna sredstva Googlu še vedno na voljo.</p>
<p>19.5 Če katero koli sodišče, ki je pristojno za odločanje o tej zadevi, razsodi, da je katero koli določilo teh pogojev neveljavno, se to določilo odstrani iz pogojev, kar pa ne vpliva na preostanek pogojev. Ostala določila pogojev ostanejo veljavna in izvršljiva.</p>
<p>19.6 Potrjujete in strinjate se, da bo vsak član skupine podjetij, katerih matično podjetje je Google, tretji upravičenec do pogojev in da so taka podjetja upravičena do neposrednega izvrševanja in upoštevanja katerega koli določila pogojev, ki je zanje koristno. Nobena druga oseba ali podjetje ne more postati tretji upravičenec do pogojev.</p>
<p>19.7 Pogoje in vaše razmerje z Googlom v skladu s temi pogoji ureja angleško pravo. Vi in Google se strinjate, da sprejemate izključno pristojnost sodišč v Angliji, ki razrešujejo pravne zadeve glede pogojev. Ne glede na to se strinjate, da lahko Google še vedno uporabi pravna sredstva (ali enakovredno vrsto nujnega pravnega varstva) pod katero koli pristojnostjo.</p>
<p>4. december 2008</p>
<h3>&nbsp;</h3>
<br />
</body>
</html>
